<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/fi/utf-8.xml,v 1.17 2006/03/28 15:46:00 flammie Exp $ -->
<!DOCTYPE guide SYSTEM "/dtd/guide.dtd">

<guide link="/doc/en/utf-8.xml" lang="fi">
<title>UTF-8:n käyttö Gentoo-järjestelmässä</title>

<author title="Tekijä">
  <mail link="slarti@gentoo.org">Thomas Martin</mail>
</author>
<author title="Avustaja">
  <mail link="devil@gentoo.org.ua">Alexander Simonov</mail>
</author>
<author title="Muokkaaja">
  <mail link="fox2mike@gentoo.org">Shyam Mani</mail>
</author>
<author title="Vastuullinen kääntäjä">
  <mail link="flammie@gentoo.org">Flammie Pirinen</mail>
</author>

<abstract>
Tässä oppaassa kerrotaan kuinka UTF-8-merkistökoodaus asetataan käytettäväksi
Gentoo-järjestelmään. Lisäksi kerrotaan jotain yleistä tietoa Unicoden ja
erityisesti UTF-8:n hyödyistä.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license />

<version>2.19</version>
<date>2006-03-19</date>

<chapter>
<title>Merkistökoodaukset</title>
<section>
<title>Mitä merkistökoodauksella tarkoitetaan?</title>
<body>

<p>
Tietokoneethan eivät ymmärrä tekstiä sinänsä. Sen sijaan ne käsittelevät
merkkejä numeroina. Perinteisesti tapaa joilla numerot on yhdistetty
aakkostoihin (eli merkistökoodausta, engl. character set encoding)
on jouduttu rajoittamaan tietokoneiden laitteistorajoitteiden mukaan.
</p>

</body>
</section>
<section>
<title>Merkistökoodausten historiaa</title>
<body>

<p>
Yleisin (tai laajimmin hyväksytty) merkistökoodaus tunnetaan
<b>ASCII</b>na (engl. American Standard Code for Information Interchange).
Moderni ASCII-järjestelmä standardoitiin 1986 (ANSI X3.4, RFC 20,
ISO/IEC 646:1991 ja ECMA-6 -standardit).
</p>

<p>
ASCII-järejstelmä on rajoitettu 7 bittiin merkkiä kohti, eli sen merkit
esitetään desimaalinumeroilla 0:sta 127:ään. Näihin kuuluu 33 näkymätöntä
ohjausmerkkiä, lukuarvoilla 0—31 ja 127 (joka on DEL eli delete). Merkit
32—126 ovat näkyviä käyttömerkkejä: välilyönti, välimerkit ja latinalaiset
aakkoset (a—z) sekä numerot.
</p>

<p>
ASCIIssa tavun kahdeksatta bittiä käytettiin alunperin ns. pariteettibittinä
virheentarkastuksessa, tai jos tällaista ei tarvittu, se jätettiin väistämättä
nollaksi. Joka tapauksessa, kaikki ASCII-koodaukset käyttivät yhden tavun
jokaista merkkiä kohden.
</p>

<p>
Vaikka ASCII riitti hyvin moderniin englanninkieliseen käyttöön, on tietysti
selvää ettei se ollut käytännöllinen edes muissa Eurooppalaisissa
kielissä, joissa saattoi tarvita kummallisia pilkkuja aiden ja oiden päälle tai
vaikkapa aksenttejakin. ISO 8859 -standardisarja kehitettiin korjaamaan tätä
ongelmaa. Se oli taaksepäin yhteensopiva ASCIIn kanssa, mutta sen sijaan että
kahdeksas bitti olisi ollut tyhjä, sitä käytettiin hyödyksi ja näin saatiin
käyttöön 127 uutta merkkipaikkaa. Myös tämä oli rajoittunutta, ja jo Euroopan
käyttöön kehitettiin 16 erilaista merkistökoodausta (vastaavasti ISO 8859-1:stä
ISO 8859-16:een). ASCII-alueen ulkopuolella näiden koodausten merkit menivät
päällekkäin, ja käyttivät siis keskenään eri merkkejä samoille lukuarvoille.
Lisäksi soppaa tuli sotkemaan lopulta Microsoft Windows -järjestelmien
Länsi-Eurooppalainen Windows-1252-koodaus, joka oli ISO 8859-1:n johdos,
mutta kuitenkin erilainen. Kaikki nämä koodaukset kuitenkin olivat yhteensopivia
ASCIIn kanssa.
</p>

<p>
Kielissä joissa käytetään jotain muita kuin latinalaista aakkostoa tarvittiin
kokonaan erilaisia koodaustapoja, kuten EUC:tä (engl. Extended Unix Coding)
japanissa ja koreassa (ja vähemmin kiinassakin). Tämä oli toki
omiaan aiheuttamaan lisää sekaannusta, kun samat käyttöjärjestelmät
käyttivät myös eri merkistökoodauksia samoille kielille, kuten
Shift-JISsiä ja ISO-2022-JP:tä japanille. Kyrillisten kirjainten kanssa
käyettiin joko KOI8-R-koodausta venäjälle ja bulgarialle sekä KOI8-U-koodausta
ukrainalle tai vaikkapa huono-onnisempaa ISO 8859-5-koodausta, tai sitten
Windowsin windows-1251-koodausta. Kaikki nämä koodaukset olivat jo
täysin ristiriidassa ASCII-merkistön kanssa (vaikkapa KOI8 asetti
kyrilliset merkit latinalaiseen aakkosjärjestykseen, joten ASCIIksi
tulkittunakin KOI8 vaikutti englantilaisittain translitteroidulta tekstiltä).
</p>

<p>
Kaikki tämä on johtanut nyttemmin siihen, että monikielinen, aakkostojakin
sotkeva, kommunikaatio netitse on parhaimmillaankin ongelmallista. Sittenpä
yritetään siirtyä Unicodeen.
</p>

</body>
</section>
<section>
<title>Mikä kumman unicode?</title>
<body>

<p>
Unicode-järjestelmässä luovuttiin tavurajoituksista merkistökoodauksille.
Siinä käytetään 17:ää 65&#8201;536:n merkin ”planea” joilla kuvataan
1&#8201;114&#8201;112 merkkiä. Ensimmäinen plane on nimeltään
”Basic Multilingual Plane” elikkä BMP, ja siihen kuuluu huomattava osa
yleisimmin tarvituista merkeistä, joten useimmat luulevat Unicodea itse asiassa
vain 16-bittiseksi kun se onkin vain pieni osa siitä.
</p>

<p>
Unicode-määritykset muunnetaan tietokoneiden merksitökoodeiksi useilla tavoilla,
mutta eniten käytössä lienevät <b>UTF</b> (engl. Unicode Transformation Format)
ja <b>UCS</b> (engl. Universal Character Set). Näiden aliluokissa UTF:n
perään merkitään bittien määrä pienimmässä merkkiesityksessä ja UCS:n perään
merkitään tavujen määrä kaikissa merkkiesityksissä. UTF-8 on ehkäpä
laajimmin levinnyt tapa koodata Unicode-merkkejä, ehkäpä koska se on helpoiten
yhteensopiva vanhojen 8-bittisten kanssa. Ja UTF-8 on myös tämän dokumentin
keskeisin aihe.
</p>

</body>
</section>
<section>
<title>UTF-8</title>
<body>

<p>
UTF-8 koodaa merkit vaihtelevapituisiin jaksoihin, mikä tässä tapauksessa
tarkoittaa, että se käyttää 1:stä 4:ään tavua merkkiä kohden. Yksitavuiset
merkit koodaavat ASCII-merkkejä täysin alaspäin yhteensopivasti vanhan
ASCII-merkistön kanssa. Tämän takia UTF-8:a ja ASCII:ta voi käyttää täysin
sekaisin kun pysytään ASCII-merkistössä. Suuri osa Itä-Aasialaisten
ei-latinalaisten merkistöjen käyttäjistä ei pidä UTF-8:aa hyvänä ratkaisuna,
sillä useimmiten siitä aiheutuu jopa 50 %:n koon lisäys tekstidataan.
</p>

</body>
</section>
<section>
<title>Mitä hyötyä UTF-8:sta on käyttäjälle?</title>
<body>

<p>
UTF-8 mahdollistaa standardin omaiset kansainvälisesti toimivat
käyttöympäristöt, suhteellisen pienellä vaivalla. UTF-8 olisi paras tapa
käyttää ASCII-merkistön ulkopuolisia merkkejä netissä, meileissä, irkissä ja
muuallakin, mutta siltikin monissa paikoissa UTF-8:aa ei vielä pidetä
hyväksyttynä tapana. Kannattaa yleensäkin ottaa selvää sopiiko UTF-8:aa käyttää
irkkikanavalla, meililistalla tai Usenetin nyyssiryhmässä ennen kuin ärsyttää
ihmisiä sillä. Keskimäärin sanottakoon, että sekä suomalaisilla irkkikanavilla,
että sfnetissä vielä vuonna 2005 on yleisehkö käytäntö UTF-8:aa vastaan pikemmin
kuin sen puolesta.
</p>

</body>
</section>
</chapter>

<chapter>
<title>UTF-8:n käyttö Gentoossa</title>
<section>
<title>Sopivien UTF-8-localejen löytäminen</title>
<body>

<p>
Nyt kun tiedossa on Unicode-järjestelmän perusteet, voidaan alkaa käyttämään
UTF-8:aa järjestelmässä.
</p>

<p>
Esiehtona UTF-8:n käytölle on glibc käännettynä kielituin. Suositeltu tapa
tehdä tämä on asettaa tiedosto <path>/etc/locales.build</path>
ja USE-flägi <c>userlocales</c>. Tässä dokumentissa ei kerrota enempää tästä
prosessista, mutta se on hyvin dokumentoituna vaikkapa <uri
link="/doc/fi/guide-localization.xml#doc_chap3_sect3"> Gentoon
paikallisasetusoppaassa</uri>.
</p>

<p>
Seuraavaksi pitää selvittää mikä UTF-8 locale on saatavilla suomeksi, vai
pitääkö luoda uusi:
</p>

<pre caption="UTF-8 localen etsiminen">
# <i>locale -a | grep 'fi_FI'</i>
fi_FI
fi_FI@euro
fi_FI.iso88591
fi_FI.iso885915@euro
fi_FI.UTF-8
</pre>

<p>
Tästä tulosteesta voidaan helposti napata se kohta, jossa on pääte
<c>.utf8</c>. Jollei mikään pääte muistuta merkkijonoa
<c>.utf8</c>, pitää luoda uusi locale joka sisältää sen.
</p>

<note>
Seuraava kannattaa suorittaa vain jos UTF-8-localea ei ole saatavilla.
</note>

<pre caption="UTF-8-localen luonti">
# <i>localedef -i fi_FI -f UTF-8 fi_FI.UTF-8</i>
</pre>

</body>
</section>
<section>
<title>Localen asettaminen</title>
<body>

<p>
Vaikka joku saattaisi haluta käyttää UTF-8:aa järjestelmänlaajuisena,
ei tämän oppaan kirjoittaja suosittele sitä root-käyttäjän ympäristöön.
Sen sijaan olisi parempi asettaa localetieto käyttäjän tiedostoon
<path>~/.profile</path> (sh:n käyttäjille), <path>~/.bashrc</path> tahi
<path>~/.bash_profile</path> (bashin käyttäjille) tai
tiedostoon <path>~/.login</path>(C shellin käyttäjille).
Eräs syy olla laittamatta locale-asetuksia järjestelmänlaajuisiksi on, että
Display managerit eivät voi välttämättä muuttaa niitä sen jälkeen.
</p>

<p>
Järjestelmänlaajuisen locale-asetuksen voi tehdä tiedostoon
<path>/etc/env.d/02locale</path>. Sisällöksi tulee jotain seuraavankaltaista:
</p>

<pre caption="/etc/env.d/02locale">
LANG="fi_FI.UTF-8"
</pre>

<note>
Jos et tiedä mitä tiedostoa käyttää, kokeile <path>~/.profile</path>a.
Samoin jos et ole varma seuraavista koodilistauksista, käytä Bourne
shellin versiota.
</note>

<pre caption="Localen asettaminen ympäristöön Bourne shelleissä">
export LANG="fi_FI.UTF-8"
</pre>

<pre caption="Localen asettaminen ympäristöön C shelleissä">
setenv LANG "fi_FI.UTF-8"
</pre>

<p>
Ympäristömuutokset pitää sitten yhdistää käytettäviksi:
</p>

<pre caption="Ympäristön päivittäminen">
# <i>env-update</i>
&gt;&gt;&gt; Regenerating /etc/ld.so.cache...
 * Caching service dependencies ...
# <i>source /etc/profile</i>
</pre>

<p>
Komennolla <c>locale</c> nähdään ympäristössä toimivat muuttujat:
</p>

<pre caption="Locale-muuttujien tarkastelu">
$ locale
LANG=fi_FI.UTF-8
LC_CTYPE="fi_FI.UTF-8"
LC_NUMERIC="fi_FI.UTF-8"
LC_TIME="fi_FI.UTF-8"
LC_COLLATE="fi_FI.UTF-8"
LC_MONETARY="fi_FI.UTF-8"
LC_MESSAGES="fi_FI.UTF-8"
LC_PAPER="fi_FI.UTF-8"
LC_NAME="fi_FI.UTF-8"
LC_ADDRESS="fi_FI.UTF-8"
LC_TELEPHONE="fi_FI.UTF-8"
LC_MEASUREMENT="fi_FI.UTF-8"
LC_IDENTIFICATION="fi_FI.UTF-8"
LC_ALL=
</pre>

<p>
Nyt järjestelmän locale-asetusten pitäisi olla UTF-8-kunnossa, seuraavaksi
säädetään ohjelmat toimimaan sen kanssa.
</p>

</body>
</section>
</chapter>

<chapter>
<title>Ohjelmistotuki</title>
<section>
<body>

<p>
Unicoden alkuaikoina, monitavuiset merkistökoodaukset eivät toimineet hyvin
C:n tyyppisissä ohjelmointikielissä, joita suuri osa tavallisimmista ohjelmista
käytti. Nykyäänkään kaikki ohjelmat eivät osaa UTF-8:aa ihan täydellisesti,
onneksi valtaosa kuitenkin hallitsee jo sen.
</p>

</body>
</section>
<section>
<title>Tiedostonimet, NTFS ja FAT</title>
<body>

<p>
Kernelissä on useita NLS-valintoja, mutta niistä ei pidä hämääntyä! Enimmikseen
pärjää, kun lisää UTF-8:n NLS-tukiin ja asettaa oletus-NLS:ksi utf8.
</p>

<pre caption="Kernelin asetukset UTF-8-tuelle">
File Systems --&gt;
  Native Language Support --&gt;
    (utf8) Default NLS Option
    &lt;*&gt; NLS UTF8
    <comment>(Also &lt;*&gt; other character sets that are in use in
    your FAT filesystems or Joilet CD-ROMs.)</comment>
</pre>

<p>
Jos käytetään NTFS-osioita, saattaa niille olla tarpeen
antaa optio <c>nls=</c> liittämisen yhteydessä. FAT-osioille
<c>codepage=</c>-asetus on tarpeen. FATin oletuskoodisivun voi asettaa ytimen
asetuksissa.
</p>

<pre caption="FAT-asetusten teko ytimen asetuksiin">
File Systems --&gt;
  DOS/FAT/NT Filesystems  --&gt;
    (850) Default codepage for fat <comment>850 on yleisin suomelle</comment>
</pre>

<p>
Asetusta <c>Default iocharset for fat</c> ei kannata laittaa UTF-8:ksi. Sen
sijaan, jos FAT-osio on UTF-8-muodossa mountille kannattaa antaa
<c>utf=true</c>-asetus. Lisätietoja löytää mountin ohjesivulta: <c>man mount</c>
ja ytimen dokumenteista:
<path>/usr/src/linux/Documentation/filesystems/vfat.txt</path>.
</p>

<p>
Tiedostonimien koodauksen muuttamisessa <c>app-text/convmv</c> voi
osoittautua näppäräksi.
</p>

<pre caption="Esimerkki convmv:n käytöstä">
# <i>emerge app-text/convmv</i>
<comment>(Komennon muoto)</comment>
# <i>convmv -f &lt;koodaus&gt; -t utf-8 &lt;tiedosto&gt;</i>
<comment>(Merkitse iso-8859-1 alkuperäiskoodaukseksi)</comment>
# <i>convmv -f iso-8859-1 -t utf-8 filename</i>
</pre>

<p>
Tiedostojen sisältöä muutetaan vastaavasti vaikkapa <c>iconv</c>-sovellukella,
joka tulee <c>glibc</c>:n mukana.
</p>

<pre caption="Esimerkki iconvin käytöstä">
<comment>(vaihda iso-8859-1 miksi koodaukseksi tahansa haluatkin)</comment>
<comment>(Tarkasta tuloste virheiltä)</comment>
# <i>iconv -f iso-8859-1 -t utf-8 filename</i>
<comment>(Tuloste pitää tehdä ensin uuteen tiedostoon)</comment>
# <i>iconv -f iso-8859-1 -t utf-8 filename > newfile</i>
</pre>

<p>
<c>app-text/recode</c>a voi myös käyttää tähän hommaan.
</p>

</body>
</section>
<section>
<title>Konsoli</title>
<body>

<impo>
Unicode toimii konsolilla vain sys-apps/baselayout-1.11.9:llä
tai uudemmilla.
</impo>

<p>
UTF-8-tuki saadaan konsolille asettamalla tiedostoon <path>/etc/rc.conf</path>
<c>UNICODE="yes"</c>, ja lukemalla muukin osa tiedostosta tarkkaan. Oikean
fontin valinta on tärkeää unicoden käytölle.
</p>

<p>
Tiedoston <path>/etc/conf.d/keymaps</path> asetuksessa <c>KEYMAP</c>
pitäisi olla Unicode-näppäimistökartta asetettuna.
</p>

<pre caption="/etc/conf.d/keymapsin muokkaus">
KEYMAP="fi-latin9"
</pre>

</body>
</section>
<section>
<title>Ncurses ja Slang</title>
<body>

<note>
Ohita Slang tässä osiossa jollet käytä sitä tai tarvitse sitä.
</note>

<p>
<c>Unicode</c> on hyvä lisätä <path>/etc/make.conf</path>in USE-flägeihin,
ja asentaa (uudelleen) <c>sys-libs/ncurses</c> ja <c>sys-libs/slang</c>
jos tarpeellista, Portage tekee tämän seuraavan päivityksen yhteydessä:
</p>

<pre caption="Järjestelmän päivittäminen">
# <i>emerge --update --deep --newuse world</i>
</pre>

<p>
Tämän jälkeen pitää myös uudelleenasentaa ohjelmat jotka käyttävät näitä
kirjastoja, jotta USE-muutokset tulevat käytetyiksi. Tähän tarkoitukseen
on käytettävissä <c>revdep-rebuild</c>-työkalu, joka on osa
<c>gentoolkit</c>-pakettia.
</p>

<pre caption="ncursesia ja slangia käyttävien ohjelmien uudelleenasentaminen">
# <i>revdep-rebuild --soname libncurses.so.5</i>
# <i>revdep-rebuild --soname libslang.so.1</i>
</pre>

</body>
</section>
<section>
<title>KDE, GNOME ja Xfce</title>
<body>

<p>
Kaikki suuremmista työpöytäympäristöistä tukevat Unicodea täysin, eivätkä
tarvitse enempiä asetuksia kuin mitä on jo annettu. Tämä seuraa siitä,
että graafisten ympäristöjen ohjelmointikirjastot (Qt ja GTK+2) ovat
UTF-8-yhteensopivia. Samoin kaikki Qt- ja Gtk+2-pohjaiset sovellukset
tukevat nyt UTF-8:aa suoraan.
</p>

<p>
Poikkeuksena tulevat Xlibin ja GTK+1:n päälle rakennetut ohjelmat. GTK+1
tarvitsee iso-10646-1-fontin FontSpec-tyyppisenä määrityksenä tiedostoon
<path>~/.gtkrc</path>, kuten esimerkiksi:
<c>-misc-fixed-*-*-*-*-*-*-*-*-*-*-iso10646-1</c>.
Xlibiä ja Xawia käyttävät sovellukset tarvinnevat vastaavan asetuksen omiin
asetuksiinsa, muutoin ne eivät välttämättä toimi.
</p>

<note>
Jos koneella on Gnome 1:n control center -sovellus, sitä voi käyttää fontin
muuttamiseen huomattavasti helpommin: tarvitsee vain valita iso10646-1 listasta.
</note>

<pre caption="Unicode-fontin lisäys ~/.gtkrc:hen (GTK+1:ä varten)">
style "user-font"
{
    fontset="-misc-fixed-*-*-*-*-*-*-*-*-*-*-iso10646-1"
}
widget_class "*" style "user-font"
</pre>

<p>
Jos sovelluksessa on sekä Qt että GTK+2 -tuet, GTK+2-tuki antaa paremman
lopputuloksen Unicoden kanssa.
</p>

</body>
</section>
<section>
<title>X11 ja fontit</title>
<body>

<impo>
<c>x11-base/xorg-x11</c> tukee Unicodea paremmin kuin
XFree86 ja on <e>erittäin</e> suositeltava ratkaisu tässä
tapauksessa.
</impo>

<p>
Truetype-fonteissa on sinänsä jo tuki Unicodelle, ja useimmisa Xorgin mukana
tulevissa fonteissa on suhteellisen kattava valikoima. Tietenkään kaikkia
Unicoden merkkejä ei ole helposti käsillä perusfonteissa. Joihinkin fontteihin
(mukaanlukien Bitstream Verat) tuen Itä-Aasialaisiin merkistöihin X:ll saa
asettamalla <c>cjk</c>-USE-flägin. Monet ohjelmistotkin käyttävät tätä
flägiä, joten saattaa olla kannatavaa merkitä se yleisiin USE-asetuksiin, jos
sitä tarvitsee.
</p>

<p>
Useat fonttipaketit Portagessa sisältävät Unicodea:
</p>

<pre caption="Vaihtoehtoista: muiden Unicode-fonttien asennus">
# <i>emerge terminus-font intlfonts freefonts cronyx-fonts corefonts</i>
</pre>

</body>
</section>
<section>
<title>Ikkunointimanagerit ja terminaaliemulaattorit</title>
<body>

<p>
Myös ikkunointimanagerit jotka eivät pohjaudu GTK:hon tai Qt:hen sisältävät
hyvän Unicode-tuen, ja usein käyttävät Xft-kirjastoa fonttien käsittelyyn.
Ne ikkunointimanagerit, jotka eivät käytä Xft:tä, saattavat silti toimia
aiemmin mainituilla FontSpec-asetuksilla Unicode-fonteille.
</p>

<p>
Terminaaliemulaattoreit Xft-tuella ja Unicode-tuella on hieman hankalampi
löytää. Konsolen ja gnome-terminalin lisäksi hyviä valintoja Portagessa ovat
<c>x11-terms/rxvt-unicode</c>, <c>xfce-extra/terminal</c>,
<c>app-gnustep/terminal</c>, <c>x11-terms/mlterm</c>, <c>x11-terms/mrxvt</c> tai
vanha kunnon <c>x11-terms/xterm</c> <c>unicode</c>-USE-flägillä varustettuna.
Xterm saattaa pitää käynnistää komennolla <c>uxterm</c>.
<c>app-misc/screen</c> tukee myös UTF-8:aa:
<c>screen -U</c> käynnistää UTF-8-tilan, tai
sen voi myös lisätä asetustiedostoon
<path>~/.screenrc</path>:
</p>

<pre caption="~/.screenrc:n asettaminen UTF-8:aa varten">
defutf8 on
</pre>

</body>
</section>
<section>
<title>Vim, Emacs, Xemacs ja Nano</title>
<body>

<p>
Vim sisältää täyden UTF-8-tuen, ja pystyy automaattisesti
tunnistamaan jotkin UTF-8-tiedostot. Vimin UTF-8-tuesta saa lisätietoa
komennolla <c>:help
mbyte.txt</c>.
</p>

<p>
Emacs 22.x ja uudemmat sisältävät myös täyden UTF-8-tuen. Xemacs 22.x ei tue
yhdistettyjä merkkejä vielä.
</p>

<p>
Vanhemmille Emacseille ja Xemacseille pitää asentaa
<c>app-emacs/mule-ucs</c> tai <c>app-xemacs/mule-ucs</c>
ja lisätä seuraava koodi tiedostoon <path>~/.emacs</path>, jotta CJK-tuki
toimisi UTF-8:n kanssa.
</p>

<pre caption="Emacsin CJK UTF-8 -tuen lisäys">
(require 'un-define)
(require 'jisx0213)
(set-language-environment "Japanese")
(set-default-coding-systems 'utf-8)
(set-terminal-coding-system 'utf-8)
</pre>

<p>
Nanossa on ollut UTF-8-tuki versiosta 1.3.6 lähtien.
</p>

</body>
</section>
<section>
<title>Shellit</title>
<body>

<p>
Nykyisin <c>bash</c> sisältää täyden Unicode-tuen GNUn readline-kirjaston
kautta. Z shellin käyttäjillä tilanne on huonompi, yhtään Unicode-tukea
ei löydy nykyisistä versioista, mutta monitavuisten merkkien käsittelytukea
työstetään tällä hetkellä.
</p>

<p>
C shellissä, <c>tcsh</c>:ssa ja <c>ksh</c>:ssa ei ole mitään
UTF-8-tukea tällä hetkellä.
</p>

</body>
</section>
<section>
<title>Irssi</title>
<body>

<p>
Irssi tukee UTF-8:aa täysin nykyään, tosin se vaatii
erillisen asetuksen:
</p>

<pre caption="UTF-8-tuen lisääminen irssiin">
/set term_charset UTF-8
</pre>

<p>
Kanavilla joissa käytetään monia merkistöjä, <c>/recode</c>-komento auttaa
merkkimuunnoksissa. Lisätietoa tästä saa komennolla <c>/help recode</c>.
</p>

</body>
</section>
<section>
<title>Mutt</title>
<body>

<p>
Muttissa on hyvä Unicode-tuki. UTF-8 toimii, kunhan kaikki asetustiedostot,
allekirjoitukset mukaanluettuina, ovat UTF-8-koodattuja.
</p>

<note>
Tämänkin jälkeen meileissä saattaa esiintyä ?:jä, ja se yleensä johtuu
jonkin vanhemman Latin-merkistön (ISO 8859) käytöstä. Saattaa olla kannattavaa
opastaa muita käyttämään UTF-8-postituksia ja osoittaa heille
IETF RFC 2277 luettavaksi (viiteluettelo on dokumentin lopussa).
Huomaa kuitenkin, että erityisesti monilla postituslistoilla UTF-8 ei ole
hyväksytty vaihtoehto. Kannattaa siis aina etukäteen varmistaa sopiva
merkistökoodaus postituksiin ennen kuin käyttää UTF-8:aa.
</note>

<p>
Lisätietoa aiheesta on <uri
link="http://wiki.mutt.org/index.cgi?MuttFaq/Charset"> Mutt WikiWikissä</uri>.
</p>

</body>
</section>
<section>
<title>Less</title>
<body>

<p>
<c>Less</c>iä ja <c>more</c>a käytetään paljon <c>|</c>:n kanssa tulosteiden
lukemiseen, kuten <c>dmesg |less</c>. Käytännössä <c>more</c>lle riittää, että
kuori ymmärtää UTF-8:aa, kun taas <c>less</c> vaatii sopivan
<c>LESSCHARSET</c>-muuttujan unicode-merkkien toimimiseksi. Tämän voi toki
asettaa <path>/etc/profile</path>en tai <path>~/.bash_profile</path>en.
Käytä suosikkimuokkaintasi ja lisää seuraavaa johonkin sopivaan tiedostoon:
</p>

<pre caption="Lessin ympäristömuuttujan asetus">
LESSCHARSET=utf-8
</pre>

</body>
</section>
<section>
<title>Man</title>
<body>

<p>
Ohjesivut ovat Linuxin keskeinen osa. Niissä olevat unicode-merkit saa toimimaan
oikein korjaamalla <path>/etc/man.conf</path>issa seuraavan asetuksen:
</p>

<pre caption="Man.confin asettaminen">
<comment>(Oletusasetus)</comment>
NROFF           /usr/bin/nroff -Tascii -c -mandoc
<comment>(Toimiva versio)</comment>
NROFF           /usr/bin/nroff -mandoc -c
</pre>

</body>
</section>
<section>
<title>Elinks ja links</title>
<body>

<p>
Nämä ovat yleisimpiä tekstipohjaisia selaimia, ja niihin pystyy asettamaan
UTF-8-tuen. <c>Elinks</c>in ja <c>links</c>in asetukset voi tehdä monellakin
tapaa, vaikkapa Setup-valikosta tai suoraan asetustiedostosta. Selaimen
asetuvalikkoon pääsee vaikkapa painamalla <c>Alt+S</c> Setup-valikkoa varten ja
sitten <c>T</c> Terminal-kohtaa varten. Luettelossa on valinta <c>UTF-8 I/O</c>,
joka hyväksytään painamalla <c>Enter</c>iä. Sitten tallennetaan ja poistutaan
valikosta. <c>Links</c>issä voi joutua toistamaan vielä sarjan <c>Alt+S</c> ja
<c>S</c> tallentaakseen asetukset. Asetustiedoston muutokset ovat alla:
</p>

<pre caption="UTF-8-tuen asettaminen elinksille tai linksille">
<comment>(Elinksin asetukset ovat /etc/elinks/elinks.conf tai
~/.elinks/elinks.conf, niihin lisätään seuraavaa)</comment>
set terminal.linux.utf_8_io = 1

<comment>(Linksin asetukset ovat tiedostossa ~/.links/links.cfg, niihin lisätään
seuraava rivi)</comment>
terminal "xterm" 0 1 0 us-ascii utf-8
</pre>

</body>
</section>
<section>
<title>Testaaminen</title>
<body>

<p>
Netissä on lukuisia UTF-8-testisivustoja. <c>net-www/w3m</c>,
<c>net-www/links</c>, <c>net-www/elinks</c>, <c>net-www/lynx</c> ja
Mozilla-pohjaiset selaimet tukevat UTF-8:aa, kuten Konqueror ja Operakin.
</p>

<p>
Tekstipohjaisissa selaimissa tulee kuitenkin varmistaa, että myös terminaali
on Unicode-yhteensopiva.
</p>

<p>
Jos jotkin merkeistä näkyvät laatikkoina, joissa on ehkä numeroita ja kirjaimia
sisällä, se tarkoittaa, että fonteista puuttuu vastaava merkki, ja laatikossa
on merkin UTF-8-koodi.
</p>

<ul>
  <li>
    <uri link="http://www.w3.org/2001/06/utf-8-test/UTF-8-demo.html">W3C:n
    UTF-8 testsivu</uri>
  </li>
  <li>
    <uri link="http://titus.uni-frankfurt.de/indexe.htm?/unicode/unitest.htm">
    Frankfurtin yliopiston UTF-8-testisivu</uri>
  </li>
</ul>

</body>
</section>
<section>
<title>Tekstinsyöttö</title>
<body>

<p>
<e>Kuolleet näppäimet</e> (engl. dead keys) auttavat joidenkin merkkien
muodostamista näppäimistöltä. Nämä toimivat niin, että näppäimistöltä syötetään
jokin kuolleista merkeistä, kuten suomalaisen standardinäppäimistön enterin
ja backspacen vasemmalla puolella olevat merkit, ja perään jokin
aakkosnumeerinen merkki, niin alussa syötetty merkki muuttaa jäljempänä
syötetyn. Näin voidaan lisätä vaikkapa aksentteja latinalaisiin aakkosiin
tai kirjoittaa potenssiin korotettuja numeroita Unicode-tyyliin.
</p>

<p>
Kuolleiden näppäinten toiminta riippuu käytetystä näppäinkartoista.
Useimmissa eurooppalaisissa ne ovat oletusarvoisesti mukana.
Pohjois-Amerikkalaisissahan näitä ei kuitenkaan ole. Helpoiten tämän saa
kuitenkin amerikanenglantilaiseen näppäinkarttaan käyttämällä en_US-karttaa
us-kartan asemesta, esimerkiksi
<path>/etc/X11/xorg.conf</path>issa.
</p>

<pre caption="/etc/X11/xorg.conf">
Section "InputDevice"
    Identifier "Keyboard0"
    Driver     "kbd"
    Option     "XkbLayout" "fi"
    <comment>(Muita Xkb-asetuksia tarvittaessa)</comment>
EndSection
</pre>

<p>
Tämä muutos tulee voimaan X:n uudelleenkäynnistyksessä. Sen voi myös ottaa
käyttöön heti <c>setxkbmap</c>-komennolla: <c>setxkbmap fi</c>.
</p>

<p>
Tässä vielä muutamia esimerkkejä kuolleista näppäimistä. Vaikka nämä
vaihtelevatkin eri näppäinasetuksilla, käytäntö on yleensä sama.
</p>

<p>
Painamalla ensin backspacen vasemmalla puolella olevaa
kuollutta akuuttia korkomerkkiä ´  ja
sitten aata, saadaan á. Painamalla samaa merkkiä ´  ja eetä saadaan
vastaavasti é. Shiftillä saadaan gravis-korkkomerkki  ̀  ja sen voi yhdistää
vastaavasti vaikka oohon ò.
</p>

<p>
Painamalla AltGr ja backspacen vasemmalla puolella olevaa aksenttinäppäintä
saadaan kuollut sedilji ¸ , jota voi käyttää vaikkapa ranskassa: ç. Jos
samaa kuollutta näppäintä paina kahdesti, tai yhdistää välilyöntiin, saa
aikaan pelkän aksentin tai tarkkeen, kuten akuutit ja gravikset edellä,
kannattaa kuitenkin huomata, että tällaisia merkkejä ei yleensä käytetä
tekstissä vaikka ne näyttäisivät samalta kuin jokin muu symboli, esimerkiksi
kaksi aksenttia ei korvaa lainausmerkkiä eikä ruotsalaisen åån rengas sovi
astemerkiksi.
</p>

<p>
Myös AltGr:n avulla saadaan aikaan hyvin paljon merkkejä, esimerkiksi
suomalaisessa näppäimistössä hattu-s š tulee AltGr+s yhdistelmästä, ja hattu-z ž
vastaavasti AltGr+z. Äng-äänteen merkki ŋ on geen alla ja mikron
myy µ on ämmässä. Euron merkin € saa AltGr+e:stä tai AltGr+5:stä, joihin ne
uusissa näppäimistöissä on merkittykin.
</p>

</body>
</section>
<section>
<title>Viitteitä</title>
<body>

<ul>
  <li>
    <uri link="http://fi.wikipedia.com/wiki/Unicode">Wikipedian
    Unicode-artikkeli</uri>
  </li>
  <li>
    <uri link="http://fi.wikipedia.com/wiki/UTF-8">Wikipedian
    UTF-8-artikkeli</uri>
  </li>
  <li><uri link="http://www.unicode.org">Unicode.org</uri></li>
  <li><uri link="http://www.utf-8.com">UTF-8.com</uri></li>
  <li><uri link="http://www.ietf.org/rfc/rfc3629.txt">RFC 3629</uri></li>
  <li><uri link="http://www.ietf.org/rfc/rfc2277.txt">RFC 2277</uri></li>
  <li>
    <uri
    link="http://www.tbray.org/ongoing/When/200x/2003/04/26/UTF">Characters vs.
    Bytes</uri>
  </li>
</ul>

</body>
</section>
</chapter>
</guide>
