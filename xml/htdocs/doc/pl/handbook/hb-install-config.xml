<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/pl/handbook/hb-install-config.xml,v 1.22 2006/05/09 20:42:23 rane Exp $ -->

<sections>

<version>2.18</version>
<date>2006-03-28</date>

<section>
<title>Informacje o systemach plików</title>
<subsection>
<title>Co to jest fstab?</title>
<body>

<p>
W Linuksie wszystkie używane przez system partycje powinny być wpisane do
<path>/etc/fstab</path>. Plik ten zawiera informacje o tym gdzie w strukturze
katalogów), z jakimi opcjami i kiedy (automatycznie przy starcie systemu, czy
nie, przez zwykłych użytkowników, czy nie itd.) mają zostać zamontowane.
</p>

</body>
</subsection>
<subsection>
<title>Tworzenie /etc/fstab</title>
<body>

<p>
Plik <path>/etc/fstab</path> używa specyficznej składni. Wszystkie wiersze
składają się z sześciu pól, oddzielonych spacjami lub/i tabulatorami. Każde z
nich pełni określoną funkcję:
</p>

<ul>
<li>
  Pierwsze pole definiuje <b>partycję</b> (ścieżkę do odpowiadającego jej
  urządzenia).  
</li>
<li>
  Drugie pole kontroluje <b>punkt montowania</b>.
</li>
<li>
  Trzecie pole opisuje używany przez partycję <b>system plików</b>.
</li>
<li>
  W czwartym polu podane są <b>opcje montowania</b> używane przez <c>mount</c>.
  Każdy system plików posiada własne ustawienia, pełna lista znajduje się
  w podręczniku systemowym programu mount (<c>man mount</c>). Wszystkie opcje
  powinny być oddzielone przecinkami.
</li>
<li>
  Piąte pole używane jest przez <c>dump</c> do ustalenia czy dana partycja
  ma być <b>dump</b>owana czy nie. Zazwyczaj należy wpisać tu <c>0</c> (zero).
</li>
<li>
  Z szóstego pola korzysta <c>fsck</c> do ustalenia kolejności sprawdzania
  partycji po nieprawidłowym wyłączeniu systemu. Dla głównego
  systemu plików należy wpisać <c>1</c>, natomiast dla pozostałych <c>2</c>
  (lub <c>0</c> jeśli kontrola nie jest konieczna).
</li>
</ul>

<p>
Domyślny <path>/etc/fstab</path> dostarczany przez Gentoo <e> nie jest poprawnym
plikiem fstab</e>, uruchamiamy więc <c>nano</c> (lub inny ulubiony edytor) i
tworzymy własny plik <path>/etc/fstab</path>:
</p>

<pre caption="Tworzenie /etc/fstab">
# <i>nano -w /etc/fstab</i>
</pre>

<p>
Spójrzmy jak zapisać opcje partycji <path>/boot</path>. To tylko przykład, nie
trzeba go przepisywać, jeśli architektura nie wymaga takiej partycji (np.
jest to Apple <b>PPC</b>).
</p>

<p>
W naszym przykładowym schemacie (dla x86) <path>/boot</path> będzie partycją
<path>/dev/hda1</path> i będzie używał systemu plików <c>ext2</c> oraz będzie
sprawdzany podczas rozruchu.
</p>

<pre caption="Przykładowy wpis do /etc/fstab dla /boot">
/dev/hda1   /boot     ext2    defaults        1 2
</pre>

<p>
Niektórzy użytkownicy ze względów bezpieczeństwa nie chcą, aby partycja
<path>/boot</path> była montowana automatycznie. Powinni oni zastąpić opcję
<c>defaults</c> opcją <c>noauto</c>. Potem trzeba będzie ręcznie zamontować tą
partycję przed każdym jej użyciem.
</p>

<p>
Aby poprawić wydajność, większość użytkowników zapewne zechce dodać opcję
<c>noatime</c>. Dzięki niej nie są rejestrowane czasy dostępów (które zazwyczaj
nie są potrzebne):
</p>

<pre caption="Poprawiony wpis /boot do /etc/fstab">
/dev/hda1   /boot     ext2    defaults,noatime    1 2
</pre>

<p>
W podobny sposób dodajemy kolejne partycje. Rezultatem będą następujące trzy
wiersze (dla partycji <path>/boot</path>, <path>/</path> oraz swap):
</p>

<pre caption="Trzy wpisy do /etc/fstab">
/dev/hda1   /boot     ext2    defaults,noatime  1 2
/dev/hda2   none      swap    sw                0 0
/dev/hda3   /         ext3    noatime           0 1
</pre>

<p>
Na koniec powinniśmy jeszcze dodać linijki dla <path>/proc</path>, <c>tmpfs</c>
oraz CD-ROM-u (no i oczywiście pozostałych posiadanych partycji i napędów).
</p>

<pre caption="Przykład kompletnego /etc/fstab">
/dev/hda1   /boot     ext2    defaults,noatime  1 2
/dev/hda2   none      swap    sw                0 0
/dev/hda3   /         ext3    noatime           0 1

none        /proc     proc    defaults          0 0
none        /dev/shm  tmpfs   nodev,nosuid,noexec  0 0

/dev/cdroms/cdrom0    /mnt/cdrom    auto      noauto,user    0 0
</pre>

<p>
Opcja <c>auto</c> powoduje, że <c>mount</c> sam próbuje wykryć system plików
(zalecane dla wymienialnych nośników, które mogą posiadać różne systemy), a
<c>user</c> umożliwia montowanie zwykłym użytkownikom.
</p>

<p>
Należy skorzystać z powyższego przykładu do utworzenia własnego
<path>/etc/fstab</path>. Użytkownicy architektury <b>SPARC</b> powinni jeszcze
dodać do niego następujące linie:
</p>

<pre caption="Dodawanie do /etc/fstab systemu plików openprom">
none        /proc/openprom  openpromfs    defaults      0 0
</pre>

<p>
Sprawdzamy ponownie <path>/etc/fstab</path>, zapisujemy zmiany i zamykamy plik.
</p>

</body>
</subsection>
</section>
<section>
<title>Konfiguracja sieci</title>
<subsection>
<title>Hostname, domainname, itp.</title>
<body>

<p>
Każdy użytkownik powinien nadać swojemu komputerowi jakąś nazwę. Wydaje się to
proste, ale <e>wielu</e> ma z tym spore trudności. Zawsze można tę nazwę
zmienić. My wybraliśmy host <c>tux</c> oraz domenę <c>homenetwork</c>.
</p>

<p>
Skorzystamy z tych ustawień w kolejnych przykładach. Zacznijmy od ustalenia
nazwy hosta:
</p>

<pre caption="Konfiguracja nazwy hosta">
# <i>nano -w /etc/conf.d/hostname</i>
<comment>(Ustawienie zmiennej HOSTNAME)</comment>
HOSTNAME="<i>tux</i>"
</pre>

<p>
Teraz skonfigurujmy domenę:
</p>

<pre caption="Konfiguracja nazwy domeny">
# <i>nano -w /etc/conf.d/domainname</i>
<comment>(Ustawienie zmiennej DNSDOMAIN)</comment>
DNSDOMAIN="<i>homenetwork</i>"
</pre>

<p>
Posiadacze domeny NIS powinni ją ustawić. Jeśli nie wiemy czym jest domena NIS
to zapewne nie jest to nam potrzebne.
</p>

<pre caption="Konfiguracja nazwy domeny NIS">
# <i>nano -w /etc/conf.d/domainname</i>
<comment>(Ustawienie zmiennej NISDOMAIN)</comment>
NISDOMAIN="<i>my-nisdomain</i>"
</pre>

</body>
</subsection>
<subsection>
<title>Konfiguracja sieci</title>
<body>

<p>
Zanim powiemy "Hej, przecież już to zrobiliśmy!" należy pamiętać, że to co
ustawialiśmy na początku instalacji jest przeznaczone tylko na jej potrzeby.
Teraz ostatecznie skonfigurujemy sieć dla instalowanego systemu Gentoo.
</p>

<note>
Szczegółowe informacje dotyczące zagadnień sieciowych, takich jak bonding,
bridging, VLAN czy 802.11q, znajdują się w rozdziale dotyczącym <uri
link="?part=4">Konfiguracji sieci</uri>.
</note>

<p>
Wszystkie ustawienia dotyczące sieci znajdują się w
<path>/etc/conf.d/net</path>.  Mają prostą, ale niekoniecznie intuicyjną
składnię. Nie ma czego się obawiać, wszystko zostanie wyjaśnione. Warto zapoznać
się z przykładowym plikiem <path>/etc/conf.d/net.example</path>, w którym
znajduje się wiele cennych wskazówek oraz kilka przykładowych konfiguracji
sieci.  
</p>

<p>
Domyślnym ustawieniem jest DHCP, dlatego jego użytkownicy nie muszą dokonywać w
plikach żadnych zmian.
</p>

<p>
Jeśli jednak zajdzie potrzeba dokonfigurowania sieci, np. by wybrać określone
opcje dla DHCP lub całkowicie zrezygnować z jego użycia, należy otworzyć plik
<path>/etc/conf.d/net</path> w ulubionym edytorze (w przykładzie użyjemy
<c>nano</c>):
</p>

<pre caption="Otwieranie /etc/conf.d/net do edycji">
# <i>nano -w /etc/conf.d/net</i>
</pre>

<p>
Znajduje się tam następujący wpis:
</p>

<pre caption="Domyślny /etc/conf.d/net">
config_eth0=( "dhcp" )
# This blank configuration will automatically use DHCP for any net.*
# scripts in /etc/init.d.  To create a more complete configuration,
# please review /etc/conf.d/net.example and save your configuration
# in /etc/conf.d/net (this file :]!).
</pre>

<p>
Gdy IP, maska sieciowa oraz brama są ustawiane ręcznie to edytujemy obie
zmienne, <c>config_eth</c> i <c>routes_eth0</c>:
</p>

<pre caption="Ręczne ustawianie informacji o IP dla eth0">
config_eth0=( "192.168.0.2 netmask 255.255.255.0 brd 192.168.0.255" )
routes_eth0=( "default gw 192.168.0.1" )
</pre>

<p>
Aby wybrać określone opcje DHCP należy dodać zmienne <c>config_eth0</c> i
<c>dhcp_eth0</c>:
</p>

<pre caption="Automatyczne pobieranie adresu IP dla eth0">
config_eth0=( "dhcp" )
dhcp_eth0="nodns nontp nonis"
 </pre>

<p>
Powtarzamy powyższe instrukcje dla pozostałych interfesów sieciowych
(odpowiednio <c>config_eth1</c>, <c>config_eth2</c>).
</p>

<p>
Lista dostępnych ustawień znajduje się w pliku
<path>/etc/conf.d/net.example</path>.
</p>

<p>
Następnie należy zapisać konfigurację i zamknąć edytor.
</p>

</body>
</subsection>
<subsection>
<title>Automatyczny start sieci podczas uruchamiania systemu</title>
<body>

<p>
Aby urządzenia sieciowe były aktywowane podczas startu, musimy je dodać do
domyślnego poziomu uruchamiania. Posiadacze urządzeń PCMCIA mogą pominąć te
czynności, gdyż są one inicjowane przez osobny skrypt startowy.
</p>

<pre caption="Dodawanie net.eth0 do domyślnego poziomu uruchamiania">
# <i>rc-update add net.eth0 default</i>
</pre>

<p>
Posiadacze kilku urządzeń sieciowych muszą utworzyć odpowiednie skrypty
startowe, np. <path>net.eth1</path>, <path>net.eth2</path> itd. Można w tym
celu skorzystać z <c>ln</c>:
</p>

<pre caption="Tworzenie dodatkowych skryptów startowych">
# <i>cd /etc/init.d</i>
# <i>ln -s net.eth0 net.eth1</i>
# <i>rc-update add net.eth1 default</i>
</pre>

</body>
</subsection>
<subsection>
<title>Zapisywanie informacji o sieci</title>
<body>

<p>
Trzeba poinformować system o istnieniu lokalnej sieci. Służy do tego plik
<path>/etc/hosts</path>. Zapisujemy w nim nazwy hostów i odpowiadające im adresy
IP, których nie może ustalić serwer nazw. Na przykład jeśli wewnętrzna sieć
składa się z trzech komputerów: <c>jenny</c> (192.168.0.5), <c>benny</c>
(192.168.0.6) oraz <c>tux</c> (192.168.0.7 - na którym pracujemy), należy dodać
do pliku <path>/etc/hosts</path> następujące linijki:
</p>

<pre caption="Otwieranie /etc/hosts">
# <i>nano -w /etc/hosts</i>
</pre>

<pre caption="Wpisywanie informacji o sieci">
127.0.0.1     localhost
192.168.0.5   jenny.homenetwork jenny
192.168.0.6   benny.homenetwork benny
192.168.0.7   tux.homenetwork tux

</pre>

<p>
Jeśli nie posiadamy wewnętrznej sieci (lub serwer nazw obejmuje także
umieszczone w niej komputery) wystarczy pojedynczy wpis.  Jeżeli na przykład
chcemy nazwać swój system <c>tux</c> korzystamy z wpisu:
</p>

<pre caption="/etc/hosts dla samotnych lub w pełni zintegrowanych maszyn">
127.0.0.1     localhost tux
</pre>

<p>
Zapisujemy zmiany i zamykamy edytor.
</p>

<p>
Osoby nie posiadające PCMCIA mogą od razu przejść do sekcji <uri
link="#doc_chap4">Konfiguracja systemu</uri>. W przeciwnym wypadku należy czytać
dalej.
</p>

</body>
</subsection>
<subsection>
<title>Opcjonalnie: Konfiguracja PCMCIA</title>
<body>

<note>
pcmcia-cs jest dostępne wyłącznie na platformach x86, amd64 oraz ppc.
</note>

<p>
Posiadacze PCMCIA muszą zainstalować pakiet <c>pcmcia-cs</c>. Dotyczy to także
użytkowników jąder z serii 2.6 (nawet jeżeli nie będą używali sterowników PCMCIA
z tego pakietu). Aby pominąć opcjonalną zależność xorg-x11, wpisujemy dodatkowo
<c>USE="-X"</c>:
</p>

<pre caption="Instalacja pcmcia-cs">
# <i>USE="-X" emerge pcmcia-cs</i>
</pre>

<p>
Następnie dodajemy do domyślnego poziomu uruchamiania skrypt <c>pcmcia</c>:
</p>

<pre caption="Dodawanie do domyślnego poziomu uruchamiania skryptu pcmcia">
# <i>rc-update add pcmcia default</i>
</pre>

</body>
</subsection>
</section>
<section>
<title>Konfiguracja systemu</title>
<subsection>
<title>Hasło superużytkownika</title>
<body>

<p>
Hasło roota zmieniamy poleceniem:
</p>

<pre caption="Ustawienie hasła superużytkownika">
# <i>passwd</i>
</pre>

<p>
Jeżeli chcemy, aby superużytkownik mógł logować się przez konsolę szeregową,
dodajemy <c>tts/0</c> do <path>/etc/securetty</path>:
</p>

<pre caption="Dodawanie tts/0 do /etc/securetty">
# <i>echo "tts/0" &gt;&gt; /etc/securetty</i>
</pre>

</body>
</subsection>
<subsection>
<title>Informacje o systemie</title>
<body>

<p>
Do najbardziej podstawowych ustawień Gentoo używa pliku
<path>/etc/rc.conf</path>. Otwieramy go i zapoznajemy się z umieszczonymi w nim
komentarzami. :)
</p>

<pre caption="Otwieranie /etc/rc.conf">
# <i>nano -w /etc/rc.conf</i>
</pre>

<p>
Po dokonaniu zmian należy zapisać je do pliku.
</p>

<p>
Jak widać, plik ten jest dobrze skomentowany. Dzięki temu można poradzić sobie z
umieszczonymi w nim zmiennymi bez niemal żadnych problemów. Między innymi można
tu skonfigurować czcionki używane przez system i menedżer uruchamiania serwera X
(jak kdm czy gdm).
</p>

<p>
Konfiguracja klawiatury znajduje się w pliku <path>/etc/conf.d/keymaps</path> i
to jego należy edytować w celu zmiany ustawień.
</p>

<pre caption="Otwieranie /etc/conf.d/keymaps">
# <i>nano -w /etc/conf.d/keymaps</i>
</pre>

<p>
Zmienna <c>KEYMAP</c> wymaga specjalnego traktowania. Jeśli zostanie wybrana zła
wartość to mogą pojawić się dziwne rezultaty podczas pisania na klawiaturze.
</p>

<note>
Użytkownicy <b>SPARC-ów</b> oraz ich klonów korzystający z USB powinni wybrać
mapę klawiszy i386 (na przykład "us") zamiast "sunkeymap". PPC w większości
przypadków korzysta z map x86. Użytkownicy chcący korzystać z mapowania ADB
powinni zaznaczyć odpowiednią opcję w kernelu oraz ustawić mapowanie mac/ppc w
pliku <path>/etc/conf.d/keymaps</path>.
</note>

<p>
Po dokonaniu zmian należy zapisać plik i opuścić edytor.
</p>

<p>
Ustawienia zegara w Gentoo znajdują się w pliku <path>/etc/conf.d/clock</path>.
Należy go wyedytować i poprawić ustawienia.
</p>

<pre caption="Otwieranie /etc/conf.d/clock">
# <i>nano -w /etc/conf.d/clock</i>
</pre>

<p>
Jeśli zegar sprzętu jest inny niż UTC należy dodać do pliku opcję
<c>CLOCK="local"</c>, aby godzina w systemie zgadzała się z rzeczywistością.
System Windows zakłada, że zegar jest ustawiony na czas lokalny, zatem jeśli
chce się korzystać z dwóch systemów na jednym komputerze, należy odpowiednio
skorygować ustawienia.
</p>

<p>
Po ukończeniu edycji zapisujemy zmiany i zamykamy edytor.
</p>

<p>
Jeżeli nie jest to instalacja IBM PPC64 należy przejść do <uri
link="?part=1&amp;chap=9">instalacji narzędzi systemowych</uri>.
</p>

</body>
</subsection>
<subsection>
<title>Konfiguracja konsoli</title>
<body>

<note>
Ta część przeznaczona jest dla użytkowników platform sprzętowych IBM PPC64.
</note>

<p>
Jeżeli Gentoo pracuje na sprzęcie IBM PPC64, należy odkomentować linie hvc w
pliku <path>/etc/inittab</path> dla konsoli wirtualnej, aby umożliwić
zalogowanie się użytkownikom.
</p>

<pre caption="Włączenie obsługi hvc lub hvsi w pliku /etc/inittab">
hvc0:12345:respawn:/sbin/agetty -L 9600 hvc0
hvsi:12345:respawn:/sbin/agetty -L 19200 hvsi0
</pre>

<p>
Warto w pliku <path>/etc/securetty</path> sprawdzić czy wybrana konsola jest
prawidłowa.
</p>

<p>
Następnie należy przejść do <uri link="?part=1&amp;chap=9">Instalacji
odpowiednich narzędzi systemowych</uri>.
</p>

</body>
</subsection>
</section>
</sections>
