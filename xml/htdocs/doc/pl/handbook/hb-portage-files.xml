<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Header: /var/cvsroot/gentoo/xml/htdocs/doc/pl/handbook/hb-portage-files.xml,v 1.16 2007/05/26 11:30:01 rane Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<abstract>
Omawiamy tu strukturę i miejsca przechowywania plików konfiguracyjnych
używanych przez Portage.
</abstract>

<version>1.10</version>
<date>2007-05-26</date>

<section>
<title>Pliki Portage</title>
<subsection>
<title>Dyrektywy konfiguracji</title>
<body>

<p>
Domyślna konfiguracja Portage znajduje się w pliku
<path>/etc/make.globals</path>. Gdy mu się przyjrzymy możemy zauważyć, że
Portage jest konfigurowane za pomocą zmiennych. Znaczenie
poszczególnych zmiennych omówimy w dalszych rozdziałach.
</p>

<p>
Portage  ma również domyślne pliki konfiguracyjne wewnątrz wybranego profilu:
<path>/etc/make.profile/make.defaults</path> ponieważ większość dyrektyw
konfiguracji zależy od architektury. Wybrany profil jest zdefiniowany przez
dowiązanie symboliczne <path>/etc/make.profile</path>. Cała konfiguracja Portage
znajduje się w pliku profilu oraz w plikach profili nadrzędnych. Więcej
informacji o profilach i katalogu <path>/etc/make.profile</path> znajduje się w
dalszych częściach tego Podręcznika.
</p>

<p>
<e>Nie należy</e> edytować plików <path>make.globals</path> ani
<path>make.defaults</path> w celu zmiany jakiejkolwiek znajdującej się w nich
zmiennej. Zamiast tego powinno się skorzystać z pliku
<path>/etc/make.conf</path>, który jest pozycją nadrzędną nad wyżej wymienionymi
plikami i jest jedynym odpowiednim miejscem do wprowadzania jakichkolwiek zmian
do konfiguracji. Jeśli brakuje inwencji i nie ma się pomysłu co wpisać do tego
pliku, warto zapoznać się z przykładowym plikiem
<path>/etc/make.conf.example</path>.
</p>

<p>
Istnieje również możliwość zdefiniowania zmiennej konfiguracyjnej Portage jako
zmiennej środowiskowej, ale nie jest to zalecana metoda.
</p>

</body>
</subsection>
<subsection>
<title>Informacje specyficzne dla profilu</title>
<body>

<p>
Wspominaliśmy już o katalogu <path>/etc/make.profile</path>. Nie jest to de
facto katalog, lecz symboliczne dowiązanie do katalogu profilu znajdującego się
wewnątrz <path>/usr/portage/profiles</path>. Profile mogą znajdować się
w dowolnym miejscu na dysku, wystarczy, że to dowiązanie wskazuje na prawidłowy
katalog.
</p>

<p>
Każdy profil zawiera informacje specyficzne dla danej architektury. Należą do
nich między innymi lista pakietów niezbędnych dla prawidłowego działania systemu
oraz lista pakietów niedziałających (bądź zamaskowanych) na danym systemie.
</p>

</body>
</subsection>
<subsection>
<title>Konfiguracja specyficzna dla użytkownika</title>
<body>

<p>
Aby zmienić związane z instalacją pakietów zachowanie Portage, należy udać się
do katalogu <path>/etc/portage</path>. Polecamy wpisywanie tam całej własnej
konfiguracji, nalegamy też na rezygnowanie z konfigurowania Portage przez
zewnętrzne zmienne środowiskowe.
</p>

<p>
Wewnątrz <path>/etc/portage</path> można stworzyć następujące pliki:
</p>

<ul>
  <li>
   <path>package.mask</path>, w którym znajduje się lista pakietów, których nie
   chcemy instalować.  </li>
  <li>
    <path>package.unmask</path>, w którym znajduje się lista pakietów, które
    mają być instalowane wbrew zaleceniom deweloperów.
  </li>
  <li>
    <path>package.keywords</path>, w którym znajduje się lista pakietów, które
    zamierza się zainstalować pomimo faktu, że nie są do końca kompatybilne z
    danym systemem bądź architekturą.
  </li>
  <li>
    <path>package.use</path>, w którym znajduje się lista flag USE, których
    chce się używać dla określonych pakietów, a które różnią się od tych
    ustawionych globalnie w systemie.
  </li>
</ul>

<p>
Więcej informacji o katalogu <path>/etc/portage</path> oraz pełna lista plików,
które można tam stworzyć, znajduje się w manualu Portage:
</p>

<pre caption="Czytanie strony man dla Portage">
$ <i>man portage</i>
</pre>

</body>
</subsection>
<subsection>
<title>Zmiana lokalizacji plików i katalogów należących do Portage</title>
<body>

<p>
Omówione powyżej pliki zawsze muszą znajdować się w tym samym, określonym
miejscu, gdyż tylko tam Portage będzie ich szukało. Można jednak zmienić
lokalizację innych katalogów używanych przez system, takich jak na przykład
miejsce zapisywania kodu źródłowego, katalog, w którym budowane są programy,
czy miejsce, w którym znajduje się drzewo Portage.
</p>

<p>
Ścieżki do powyższych miejsc są doskonale znane wszystkim użytkownikom Gentoo.
Jeśli jednak z jakichś względów zamierza się je zmienić można to zrobić poprzez
plik <path>/etc/make.conf</path>. W pozostałej części tego rozdziału omówimy
wszystkie specjalne lokalizacje w jakich działa Portage oraz sposoby ich
zmieniania.
</p>

<p>
Wszystkie zawarte w tym dokumencie informacje można uzyskać czytając manuale
Portage i <path>make.conf</path>.
</p>

<pre caption="Czytanie stron man Portage i pliku make.conf">
$ <i>man portage</i>
$ <i>man make.conf</i>
</pre>

</body>
</subsection>
</section>
<section>
<title>Zapisywanie plików</title>
<subsection>
<title>Drzewo Portage</title>
<body>

<p>
Domyślnie drzewo Portage znajduje się w katalogu <path>/usr/portage</path>,
który definiowany jest przez zmienną PORTDIR. Po zmianie wartości tej zmiennej
należy pamiętać również o wprowadzeniu odpowiednich zmian w
<path>/etc/make.profile</path>.
</p>

<p>
Jeśli zmodyfikuje się zmienną PORTDIR to należy poprawić też zmienne PKGDIR,
DISTDIR i RPMDIR, gdyż programy zauważą zmiany PORTDIR i akcje wykorzystujące te
zmienne będą dalej wykonywane wewnątrz dawnego miejsca rezydowania drzewa
Portage.
</p>

</body>
</subsection>
<subsection>
<title>Prekompilowane pakiety</title>
<body>

<p>
Domyślnie Portage nie korzysta z prekompilowanych pakietów, posiada jednak
wsparcie dla nich i istnieje możliwość korzystania z nich wedle potrzeb. Jeśli
zażądamy od Portage zbudowania takiej paczki trafi ona do
<path>/usr/portage/packages</path>. Ścieżka ta przechowywana jest w zmiennej
PKGDIR.
</p>

</body>
</subsection>
<subsection>
<title>Kod źródłowy</title>
<body>

<p>
Domyślnie pobrany kod źródłowy instalowanych aplikacji jest przechowywany
wewnątrz <path>/usr/portage/distfiles</path>. Tę lokalizację określa zmienna
DISTDIR.
</p>

</body>
</subsection>
<subsection>
<title>Baza Portage</title>
<body>

<p>
Lista pakietów zainstalowanych w systemie znajduje się w pliku
<path>/var/db/pkg</path>. Pod żadnym pozorem <e>nie należy</e> zmieniać ręcznie
jego zawartości. Może to poważnie uszkodzić Portage.
</p>

</body>
</subsection>
<subsection>
<title>Cache Portage</title>
<body>

<p>
Cache Portage (informacje o zmianach w plikach, virtualach, drzewie zależności
itp.) znajduje się w katalogu <path>/var/cache/edb</path>. Katalog ten można
wyczyścić tylko wtedy, gdy nie jest uruchomiona żadna związana z pracą z Portage
aplikacja.
</p>

</body>
</subsection>
</section>
<section>
<title>Budowanie programów</title>
<subsection>
<title>Tymczasowe pliki Portage</title>
<body>

<p>
Tymczasowe pliki Portage zapisywane są domyślnie w katalogu
<path>/var/tmp</path>, do którego ścieżkę przechowuje zmienna PORTAGE_TMPDIR.
</p>

<p>
Zmiana PORTAGE_TMPDIR powinna nieść ze sobą zmianę szeregu innych
zmiennych, które przechowują ścieżki do katalogów wewnątrz starej lokalizacji
katalogu tymczasowego. Spowodowane jest to sposobem zarządzania zmiennymi
BUILD_PREFIX przez Portage.
</p>

</body>
</subsection>
<subsection>
<title>Tworzenie katalogów</title>
<body>

<p>
Tymczasowe, osobne dla każdego budowanego pakietu katalogi powstają w
<path>/var/tmp/portage</path>. Miejsce to zapisane jest w zmiennej BUILD_PREFIX.
</p>

</body>
</subsection>
<subsection>
<title>Lokalizacja systemu plików</title>
<body>

<p>
Domyślnie Portage instaluje pakiety w bieżącym systemie plików (<path>/</path>),
można jednak to zmienić ustawiając zmienną środowiskową ROOT. Przydaje się to,
gdy chcemy stworzyć nowe obrazy budowy.
</p>

</body>
</subsection>
</section>
<section>
<title>Logowanie zdarzeń</title>
<subsection>
<title>Logowanie Ebuild</title>
<body>

<p>
Portage może tworzyć osobne logi dla każdego ebuildu tylko wtedy, gdy zmienna
PORT_LOGDIR wskazuje na katalog, do którego grupa portage (z której prawami
uruchamiane są wszystkie procesy) ma prawa zapisu. Domyślnie zmienna ta nie jest
ustawiona. Jeżeli nie ustawimy tej zmiennej, nie otrzymamy żadnych logów
kompilacji z nowym systemem logowania mimo to możemy otrzymać logi z nowego
<c>elog</c>. Jeżeli jednak ustawimy tę zmienną będziemy otrzymywać logi
kompilacji oraz wszystkie inne zapisane przez elog, w sposób w jaki
zostało to opisane poniżej.
</p>

<p>
Obsługa logowania w Portage odbywa się poprzez program <c>elog</c>:
</p>

<ul>
  <li>
    PORTAGE_ELOG_CLASSES: Zmienna ta służy do ustawiania jakiego typu
    wiadomości mają być logowane. Wartości jakich możemy użyć to <c>info</c>,
    <c>warn</c>, <c>error</c> oraz <c>log</c>. Do rozdzielenia kombinacji kilku
    wartości używamy spacji.
    <ul>
      <li>info: Zapisuje wiadomości "einfo" wyświetlane przez ebuild</li>
      <li>warn: Zapisuje wiadomości "ewarn" wyświetlane przez ebuild</li>
      <li>error: Zapisuje wiadoomści "eerror" wyświetlane przez ebuild</li>
      <li>log: Zapisuje wiadomości "elog" wyświetlane przez ebuild</li>
    </ul>
  </li>
  <li>
    PORTAGE_ELOG_SYSTEM: W zmiennej tej ustawiamy moduł(y), które posłużą do
    przetworzenia wiadomości z logów. Jeżeli nie ustawimy żadnej zmiennej,
    logowanie zostanie wyłączone. Wartości jakich możemy użyć to <c>save</c>,
    <c>custom</c>, <c>syslog</c> oraz <c>mail</c>. Musimy wybrać przynajmniej
    jeden moduł, aby być w stanie korzystać z elog. Jeśli chcemy wybrać więcej,
    rozdzielamy je spacją.
    <ul>
      <li>
        save: Zapisuje jeden plik log na pakiet w pliku
        <path>$PORT_LOGDIR/elog</path> lub <path>/var/log/portage/elog</path>
        jeśli nie mamy zdefiniowanej zmiennej $PORT_LOGDIR.
      </li>
      <li>
        custom: Przekazuje wszystkie komunikaty do zdefiniowanego przez
        użytkownika polecenia podanego w zmiennej $PORTAGE_ELOG_COMMAND. Więcej
        informacji na ten temat zostanie przedstawiona później.
      </li>
      <li>
        syslog: Wysyła wszystkie komunikaty do zainstalowanego systemu
        logującego.
      </li>
      <li>
        mail: Przekazuje wszystkie komunikaty do zdefiniowanego przez
        użytkownika w zmiennej $PORTAGE_ELOG_MAILURI serwera poczty
        elektronicznej. Więcej informacji na ten temat zostanie przedstawiona
        później. Funkcja ta wymaga zainstalowania &gt;=<c>portage-2.1.1</c>.
      </li>
    </ul>
  </li>
  <li>
    PORTAGE_ELOG_COMMAND: Zmienna ta jest używana jedynie w przypadku gdy
    aktywny jest moduł <c>custom</c>. Ustawiamy w niej polecenie, za pomocą
    którego przetwarzane będą wiadomości logów. Należy zauważyć, że możemy
    tutaj użyć dwóch zmiennych: ${PACKAGE}, która podaje nam nazwę pakietu oraz
    wersję, natomiast ${LOGFILE} zawiera ścieżkę do pliku log. Poniżej
    przedstawiono wzór użycia tych zmiennych:
    <ul>
      <li>
        PORTAGE_ELOG_COMMAND="/path/to/logger -p '\${PACKAGE}' -f '\${LOGFILE}'"
      </li>
    </ul>
  </li>
  <li>
    PORTAGE_ELOG_MAILURI: Zawiera ustawienia dla modułu <c>mail</c> takie jak
    adres, użytkownik, hasło, serwer poczty czy numer portu. Domyślnym
    ustawieniem jest "root@localhost localhost".
  </li>
  <li>
    Poniżej znajduje się przykład dla serwera smtp, który wymaga nazwy
    użytkownika oraz hasła do autoryzacji na specyficznym porcie (domyślnym
    portem jest 25):
    <ul>
      <li>
        PORTAGE_ELOG_MAILURI="user@some.domain
        username:password@smtp.some.domain:995"
      </li>
    </ul>
  </li>
  <li>
    PORTAGE_ELOG_MAILFROM: Pozwala na ustawienie adresu "from" we wiadomościach
    elektronicznych z logami. Domyślnie ta wartość nie jest ustawiana.
  </li>
  <li>
    PORTAGE_ELOG_MAILSUBJECT: Pozwala na tworzenie tematu we wiadomościach
    elektronicznych z logami. Dodatkowo możemy użyć dwóch innych zmiennych:
    ${PACKAGE}, która wyświetla nazwę oraz wersję pakietu, natomiast wartość
    przechowywana w zmiennej ${HOST} jest nazwą domeny, na której uruchomione
    jest Portage.
  </li>
  <li>
    Poniżej znajduje się przykładowe użycie tej zmiennej:
    <ul>
      <li>
        PORTAGE_ELOG_MAILSUBJECT="package \${PACKAGE} was merged on \${HOST}
        with some messages"
      </li>
    </ul>
  </li>
</ul>

<impo>
Jeżeli używaliśmy <c>enotice</c> z Portage-2.0.*, musimy go całkowicie usunąć
gdyż nie jest on kompatybilny z elog.
</impo>

</body>
</subsection>
</section>
</sections>
