<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.0 -->

<!-- $Header: /var/cvsroot/gentoo/xml/htdocs/doc/pl/handbook/hb-install-about.xml,v 1.1 2004/12/24 10:55:12 neysx Exp $ -->

<sections>

<version>1.28</version>
<date>2004-10-18</date>
 	 
<section>
<title>Wprowadzenie.</title>
<subsection>
<title>Witaj!</title>
<body>

<p>
Po pierwsze, <e>witamy</e> w Gentoo Linux. Wkraczasz w świat ogromnej
wydajności oraz różnorakich wyborów. Możliwość wyboru to zasadnicza
zaleta naszej dystrybucji. Podczas instalacji możesz zdecydować jak dużą
część systemu pragniesz zbudować samodzielnie, który program logujący
najbardziej Ci odpowiada itd.
</p>

<p>
Gentoo jest szybką i nowoczesną metadystrybucją. Do jej głównych zalet
należą przejrzystość i elastyczność. Tworzone jest jako wolne 
oprogramowanie, więc nie ukrywa nic przed użytkownikiem.
System zarządzania pakietami, Portage, napisano w Pythonie, co oznacza, że
łatwo możesz podejrzeć i zmodyfikować jego kod. Korzysta on przede
wszystkim z pakietów źródłowych (aczkolwiek wspiera także prekompilowane).
W dodatku cała konfiguracja Gentoo odbywa się za pomocą 
zwyczajnych plików tekstowych. Innymi słowy - pełna otwartość.
</p>

<p>
Niezwykle istotne jest zrozumienie, czemu możliwość <e>wyboru</e> jest aż
tak ważna. Nie próbujemy zmuszać Cię do robienia czegoś, czego nie chcesz.
Jeśli uważasz, że w jakimś przypadku powinniśmy, <uri
link="http://bugs.gentoo.org">powiadom nas</uri> o tym.
</p>

</body>
</subsection>
<subsection>
<title>Jak przebiega instalacja?</title>
<body>

<p>
Proces instalacji Gentoo można podzielić na 10 etapów,
opisanych odpowiednio w rozdziałach 2 - 11. Każdy z nich
kończy się określonym stanem:
</p>

<ul>
<li>
  Po etapie 1 jesteś w działającym środowisku, gotowym do instalacji.
</li>
<li>
  Po etapie 2 masz skonfigurowane połączenie internetowe (w pewnych sytuacjach
  można to pominąć).
</li>
<li>
  Po etapie 3 Twoje dyski są gotowe do instalacji Gentoo.
</li>
<li>
  Po etapie 4 środowisko instalacyjne jest już przygotowane i jesteś
  gotowy na zalogowanie się do nowego systemu.
</li>
<li>
  Po etapie 5 masz zainstalowane główne pakiety.
</li>
<li>
  Po etapie 6 jesteś szczęśliwym posiadaczem jądra Linuksa.
</li>
<li>
  Po etapie 7 naniosłeś odpowiednie poprawki na większość plików konfiguracyjnych.
</li>
<li>
  Po etapie 8 masz zainstalowane niezbędne narzędzia systemowe (które możesz wybrać z listy).
</li>
<li>
  Po etapie 9 masz zainstalowany i skonfigurowany bootloader. Jesteś teraz zalogowany do świeżo zainstalowanego systemu Gentoo.
</li>
<li>
  Po etapie 10, środowisko Gentoo Linux czeka na odkrycie.
</li>
</ul>

<p>
Kiedy staniesz przed trudnym wyborem, postaramy się jak najlepiej
zaprezentować plusy i minusy poszczególnych rozwiązań.
Następnie będziemy kontynuować opisując wybór domyślny, oznaczony
&quot;Domyślnie: &quot;. Inne możliwości zostaną oznaczone
&quot;Alternatywnie: &quot;. W żadnym wypadku <e>nie myśl</e>, że 
domyślne opcje są zalecane. Po prostu sądzimy, że wybierze je większość 
użytkowników.
</p>

<p>
Niektóre fragmenty podręcznika możesz pominąć. Te oznaczone 
&quot;Opcjonalnie: &quot; nie są konieczne do poprawnej instalacji. 
Wiele z nich zależy od decyzji, które wcześniej podjąłeś. 
Poinformujemy Cię o każdej w odpowiednim momencie.
</p>

</body>
</subsection>
<subsection>
<title>Jaki mam wybór?</title>
<body>

<p>
Gentoo Linux można instalować na wiele różnych sposobów. Jednym z nich
jest pobranie i instalacja za pomocą któregoś z naszych LiveCD (płyt 
instalacyjnych). Istnieje także możliwość przeprowadzenia
tego procesu przy użyciu już zainstalowanej dystrybucji, innej
uruchamialnej płyty (na przykład Knoppiksa), środowiska uruchamianego
z sieci (netboot), dyskietki ratunkowej itd. Niniejszy dokument prezentuje
jedynie metody z użyciem LiveCD oraz, w pewnym wypadku, NetBootem (ang. NetBooting). 
Opis pozostałych możliwości znajduje się w <uri 
link="/doc/en/altinstall.xml">Przewodniku po alternatywnych metodach instalacji</uri>.
</p>

<!-- poprawić!!!<p>
Bardzo przydatny dla początkujących użytkowników jest dokument a
Zapewne zainteresuje Cię dokument <uri
link="/doc/en/gentoo-x86-tipsntricks.xml">Sztuczki i króczki Instalacji</uri>,
gdyż może być bardzo przydatny. Jeżeli uważasz, że aktualne instrukcje
instalacji są zbyt szczegółowe, możesz skorzystać z Szybkiego Podręcznika
Instalacji dostępnego w naszych <uri link="/doc/en/index.xml">Zasobach
dokumentacji</uri>.
</p>-->

<p>
Możliwości wyboru nie kończą się na medium instalacyjnym. Istnieje
możliwość skompilowania całego systemu od podstaw lub wykorzystania
prekompilowanych pakietów, co zaoszczędzi mnóstwo czasu. Oczywiście
są także rozwiązania mieszane, dzięki którym nie musisz kompilować
wszystkiego, lecz możesz zacząć od częściowo przygotowanego systemu.
</p>

</body>
</subsection>
<subsection>
<title>Problemy?</title>
<body>

<p>
Jeśli napotkasz jakiś problem w trakcie instalacji
(lub w dokumentacji) sprawdź korekty naszego <uri
link="/proj/en/releng/">Gentoo Release Engineering Project</uri> oraz odwiedź naszą
<uri link="http://bugs.gentoo.org">bugzillę</uri> i sprawdź
czy jest on znany. Nie obawiaj się o to, który z developerów
zostanie do niego przypisany - oni zazwyczaj nie gryzą.
</p>

<p>
Mimo, że dokument, który własnie czytasz jest specyficzny dla danej
architektury, zawiera także odnośniki do innych architektur. Wynika to z
tego, że duża część Podręcznia Gentoo używa tekstu wspólnego dla wszystkich
architektur (robimy to aby uniknąć powielania wysiłków i ze względu na brak
autorów). Staramy się jednak te działania ograniczać do minimum, aby nie
dezorientować czytelnika.
</p>

<p>
Jeśli nie jesteś pewien czy kłopot leży po stronie systemu
(pewne rzeczy mogą nie być dostatecznie przetestowane) czy po Twojej
(czasami może wyniknąć z nieuważnego czytania opisu), odwiedź
kanał #gentoo na irc.freenode.net. Zapraszamy tam wszystkich
użytkowników.
</p>

<p>
Jeśli masz jakieś pytanie dotyczące Gentoo, sprawdź
<uri link="/doc/en/faq.xml">Najczęściej zadawane pytania</uri>, 
dostępne w <uri link="/doc/en/">Dokumentacji Gentoo</uri>. 
Możesz również przejrzeć <uri
link="http://forums.gentoo.org/viewforum.php?f=40">FAQ</uri> na naszym 
<uri link="http://forums.gentoo.org">forum</uri>. Jeśli nie możesz
znaleźć odpowiedzi, zapytaj na kanale #gentoo w sieci irc.freenode.net.
Tak, niektórzy z nas są maniakami przesiadującymi na IRCu :-)
</p>

</body>
</subsection>
</section>
<section>
<title>Kompilować samemu czy skorzystać z pakietów prekompilowanych?</title>
<subsection>
<title>Czym jest Gentoo Reference Platform?</title>
<body>

<p>
Gentoo Reference Platform, w skrócie GRP, jest snapshotem
prekompilowanych pakietów, które użytkownicy (czyli
także Ty!) mogą wykorzystać do skrócenia procesu
instalacji Gentoo. GRP zawiera wszystkie programy potrzebne
w pełni sprawnym systemie Gentoo. Oprócz pakietów
niezbędnych do skrócenia instalacji podstawowej, dostarczamy
także te większe, takie jak KDE, XFree, GNOME, OpenOffice
czy Mozilla.
</p>

<p>
Jednakże, pakiety prekompilowane nie są na bieżąco aktualizowane,
są tylko snapshotami wydawanymi razem z każdą wersją Gentoo, pozwalającymi
na skrócenie procesu jej instalacji. Następnie
możesz uaktualnić te pakiety w tle, nie odrywając się od pracy
w środowisku Gentoo Linux.
</p>

</body>
</subsection>
<subsection>
<title>W jaki sposób Portage obsługuje GRP?</title>
<body>

<p>
Twoje drzewo Portage - kolekcja <e>ebuildów</e> (plików zawierających
informacje o pakiecie, takie jak opis, strona domowa, URL kodów źródłowych,
opis kompilacji, zależności itd.) - musi być zsynchronizowane z 
zestawem GRP: wersje dostępnych ebuildów muszą się pokrywać
z odpowiednimi pakietami GRP.
</p>

<p>
Z tego powodu, jeśli zamierzasz korzystać z GRP, zamiast
aktualizować drzewo portage, musisz zainstalować jego snapshot.
</p>

</body>
</subsection>
<subsection>
<title>Czy GRP jest dostępne?</title>
<body>

<p>
Dla niektórych architektur nie dostarczamy GRP. Nie oznacza to
że go nie obsługują, po prostu nie mamy odpowiedniego sprzętu
do tworzenia i testowania prekompilowanych pakietów.
</p>

<p>
W tej chwili GRP dostępne jest dla następujących architektur:
</p>
<ul>
  <li>
    Architektura <b>x86</b> (x86, athlon-xp, pentium3, pentium4)
    Note: Pakiety GRP do x86 i i686 (jak np. packages-2004.3.iso) dostępne są
    na naszych serwerach lustrzanych (ang. mirror), natomiast pakiety na pentium3, 
    pentium4, athlon-xp dostępne są wyłącznie poprzez bittorrent'a.
  </li>
  <li>
    Architektura <b>amd64</b> (amd64).
  </li>
  <li>
    Architektura <b>sparc</b> (sparc32, sparc64).
  </li>
  <li>
    Architektura <b>ppc</b> (G3, G4, G5).
  </li>
</ul>

<p>
Jeśli na tej liście nie została wymieniona Twoja architektura (lub
podarchitektura), nie możesz skorzystać z GRP.
</p>

<p>
Oto koniec niniejszego wprowadzenia, przejdź teraz do rozdziału <uri
link="?part=1&amp;chap=2">Wybór medium instalacyjnego</uri>.
</p>

</body>
</subsection>
</section>
</sections>
