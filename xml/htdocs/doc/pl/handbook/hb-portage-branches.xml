<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Header: /var/cvsroot/gentoo/xml/htdocs/doc/pl/handbook/hb-portage-branches.xml,v 1.19 2010/06/27 18:22:49 shadow Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<abstract>
Oprogramowanie w Gentoo, w zależności od stopnia przetestowania i używanej
architektury, jest podzielone na kilka gałęzi. W rozdziale tym omawiamy proces
konfigurowania i dostosowywania tych gałęzi do określonych potrzeb.
</abstract>

<version>1.8</version>
<date>2010-05-14</date>

<section>
<title>Gałęzie Portage</title>
<subsection>
<title>Gałąź stabilna</title>
<body>

<p>
Zmienna ACCEPT_KEYWORDS definiuje której gałęzi Portage zamierzamy używać w
danym systemie. Domyślnie jest to stabilna gałąź dla naszej architektury, np.
<c>x86</c>.
</p>

<p>
Zwykle, zwłaszcza początkującym użytkownikom, zalecamy pozostanie przy gałęzi
stabilnej. Natomiast użytkowników, którym nie zależy na pełnej stabilności lub
którzy chcą nam pomóc zgłaszając błędy na stronie
<uri>http://bugs.gentoo.org</uri>, zapraszamy do dalszej lektury.
</p>

</body>
</subsection>
<subsection>
<title>Gałąź testowa</title>
<body>

<p>
Najnowsze wersje wszystkich programów znajdują się w tzw. testowej części drzewa
Portage. Wszystko co należy zrobić, aby przejść na tą wersję, to wpisanie ~
(tyldy) przed kodem architektury.
</p>

<p>
Jeżeli deweloper sądzi, że pakiet powinien działać w porządku, ale nie został
jeszcze dokładnie przetestowany, zostaje on dodany gałęzi testowej. Każdy
odnaleziony w takim pakiecie błąd należy <uri
link="http://bugs.gentoo.org">zgłosić</uri> deweloperom Gentoo.
</p>

<p>
Odmaskowanie całej gałęzi testowej może sprawić, że system stanie się
niestabilny, nie wszystkie pakiety będą się prawidłowo instalować (na przykład w
związku z brakującymi lub zepsutymi zależnościami), aktualizacje będą musiały
odbywać się częściej niż zwykle, a niektóre pakiety po prostu będą zepsute.
Rozwiązanie to jest przeznaczone dla bardziej doświadczonych użytkowników.
</p>

<p>
Na przykład, aby wybrać testową gałąź dla architektury x86, wystarczy wyedytować
plik <path>/etc/make.conf</path> i wstawić tam:
</p>

<pre caption="Ustawianie zmiennej ACCEPT_KEYWORDS">
ACCEPT_KEYWORDS="~x86"
</pre>

<p>
Gdy spróbujemy w tym momencie uaktualnić system, zorientujemy się, że Portage
chce przeinstalować naprawdę <e>wiele</e> programów. Należy również pamiętać, że
jeśli już uaktualnimy system do wersji testowej, nie będzie łatwej drogi
powrotnej do oficjalnej wersji stabilnej.
</p>

</body>
</subsection>
</section>
<section>
<title>Mieszanie gałęzi stabilnej i testowej</title>
<subsection>
<title>Plik package.keywords</title>
<body>

<p>
Można nakazać Portage, aby używało wersji testowych tylko niektórych pakietów.
Nie ma potrzeby przestawiania całego systemu w tryb testowy dla jednego lub
nawet kilku programów. W tym celu wystarczy dodać kategorię i nazwę wybranego
pakietu do pliku <path>/etc/portage/package.keywords</path>. Można również
utworzyć katalog o takiej samej nazwie i umieścić tam pliki z wpisanymi do nich
pakietami. Na przykład, aby Portage używało wersji niestabilnej programu
<c>gnumeric</c>:
</p>

<pre caption="/etc/portage/package.keywords wersja ustawienia dla gnumeric ">
app-office/gnumeric
</pre>

</body>
</subsection>
<subsection>
<title>Testowanie określonej wersji programu</title>
<body>

<p>
Czasem zdarza się tak, że chcemy zainstalować konkretną wersję danego programu,
najczęściej z gałęzi niestabilnej i za żadne skarby nie chcemy, aby przy
uaktualnieniach Portage instalowało, obojętnie, starszą lub nowszą wersję tego
programu. Wtedy bardzo pomocna okazuje się możliwość wymuszenia na Portage
używania tej właśnie wersji, a robimy to poprzez dodanie znaku = na początek
linii danego programu w pliku <path>package.keywords</path>. Możemy też używać
innych znaków matematycznych dla określenia przedziału, do którego należą żądane
przez nas wersje - są to operatory &lt;=, &lt;, &gt; i &gt;=.
</p>

<p>
W każdym przypadku, gdy chcemy dodać informację o wersji, <e>trzeba</e> użyć
odpowiedniego operatora. Jeśli nie chcemy dodawać <e>żadnych</e> informacji o
pożądanych wersjach, po prostu nie dodawajmy żadnych operatorów.
</p>

<p>
Na przykład nakażemy Portage używać wyłącznie gnumeric-1.2.13:
</p>

<pre caption="Włączanie konkretnej wersji testowej gnumerica">
=app-office/gnumeric-1.2.13
</pre>

</body>
</subsection>
</section>
<section>
<title>Instalacja zamaskowanych programów</title>
<subsection>
<title>Plik package.unmask</title>
<body>

<impo>
Deweloperzy Gentoo <b>nie</b> będą pomagać przy problemach w korzystaniu z
pakietów odmaskowanych za pomocą tego pliku. Prosimy o zachowanie ostrożności
przy wprowadzaniu tych zmian. Nikt nie będzie odpowiadał na pytania związane z
programami uaktywnionymi za pomocą plików <c>package.unmask</c> i
<c>package.mask</c>.
</impo>

<p>
Jeśli zechcemy zainstalować program z jakichś względów zamaskowany przez
deweloperów Gentoo, powinniśmy najpierw zapoznać się z powodem ukrycia danej
jego wersji, znajdującym się domyślnie w pliku
<path>/usr/portage/profiles</path>, a następnie dodać <e>dokładnie</e> taką samą
linię do pliku <path>/etc/portage/package.unmask</path> (lub pliku w tym
katalogu, jeśli jest on katalogiem o takiej nazwie).
</p>

<p>
Na przykład jeśli <c>=net-mail/hotwayd-0.8</c> jest zamaskowane, można je
odmaskować dodając taką linię do <path>package.unmask</path>:
</p>

<pre caption="/etc/portage/package.unmask">
=net-mail/hotwayd-0.8
</pre>

</body>
</subsection>
<subsection>
<title>Plik package.mask</title>
<body>

<p>
Jeśli z jakichś powodów nie życzymy sobie, aby Portage uaktualniało program do
jakiejś określonej wersji, możemy ją zamaskować dopisując odpowiednią linię do
pliku <path>/etc/portage/package.mask</path> (lub w tym pliku w katalogu).
</p>

<p>
Na przykład jeśli nie chcemy, aby Portage instalowało nowsze źródła kernela niż
<c>gentoo-sources-2.6.8.1</c> dodajemy taką linię do lokalizacji
<path>package.mask</path>:
</p>

<pre caption="Przykładowy wpis do /etc/portage/package.mask">
&gt;sys-kernel/gentoo-sources-2.6.8.1
</pre>

</body>
</subsection>
</section>
</sections>
