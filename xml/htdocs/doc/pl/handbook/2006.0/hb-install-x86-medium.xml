<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Header: /var/cvsroot/gentoo/xml/htdocs/doc/pl/handbook/2006.0/hb-install-x86-medium.xml,v 1.1 2006/04/01 14:22:29 shadoww Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>
<version>6.0</version>
<date>2006-02-27</date>

<section>
<title>Wymagania sprzętowe</title>
<subsection>
<title>Wprowadzenie</title>
<body>

<p>
Zanim zaczniemy musimy poznać wymagania sprzętowe jakie powinien spełniać
komputer, aby można było na nim zainstalować Gentoo.
</p>

</body>
</subsection>
<subsection>
<title>Wymagania sprzętowe</title>
<body>

<table>
<tr>
  <th>Procesor</th>
  <ti>i686 lub nowszy</ti>
</tr>
<tr>
  <th>Pamięć</th>
  <ti>128 MB</ti>
</tr>
<tr>
  <th>Wolne miejsce na dysku</th>
  <ti>1.5 GB (bez miejsca potrzebnego na partycję wymiany)</ti>
</tr>
<tr>
  <th>Miejsce na partycję wymiany</th>
  <ti>Co najmniej 256 MB</ti>
</tr>
</table>

</body>
</subsection>
</section>
<!-- Część wspólna dla wszystkich architektur. -->
<!-- START -->
<section>
<title>Płyta LiveCD z instalatorem Gentoo</title>
<subsection>
<title>Wstęp</title>
<body>

<p>
Gentoo można zainstalować przy pomocy archiwum o nazwie stage3, który zawiera
spakowany podstawowy system Gentoo, za pomocą którego można skonfigurować w
pełni funkcjonalne środowisko.
</p>

<p>
Instalacja z użyciem plików stage1 i stage2 jest opisana w  <uri
link="/doc/pl/faq.xml#stage12">Gentoo FAQ</uri>.
</p>

</body>
</subsection>
<subsection>
<title>Płyta LiveCD z instalatorem Gentoo</title>
<body>

<p>
Płyta LiveCD to bootowalny nośnik, zawierający podstawowe środowisko
Gentoo. Płyta pozwala na uruchomienie z niej systemu. Podczas bootowania
wykrywany jest posiadany przez nas sprzęt i odpowiednie sterowniki zostają
załadowane. Płyty instalacyjne są tworzone przez deweloperów Gentoo.
</p>

<p>
Dostępne są dwie płyty instalacyjne
</p>

<ul>
  <li>
    Płyta LiveCD z instalatorem Gentoo zawiera wszystkie niezbędne rzeczy
    potrzebne do instalacji Gentoo. Jest to w pełni skonfigurowane środowisko
    graficzne, zawierające instalator w wersji tekstowej i graficznej, który w
    sposób automatyczny zadba o instalację systemu. Na płycie znajdziemy
    oczywiście również podręcznik dla naszej architektury, który przeprowadzi
    nas przez proces instalacji.
  </li>
  <li>
    Gentoo <e>Minimal</e> Installation CD" - zawiera tylko minimalne
    środowisko, które pozwala na załadowanie systemu oraz konfigurację sieci,
    aby móc połączyć się z Internetem. Nie zawiera żadnych dodatkowych plików i
    nie może być użyta podczas instalacji opartej na tym dokumencie.
  </li>
</ul>

<p>
Korzystanie z płyty Package CD zostało opisane w dalszej części tego dokumentu.
</p>

</body>
</subsection>
</section>
<!-- STOP -->
<section>
<title>
Pobieranie, nagrywanie i uruchamianie płyty LiveCD z instalatorem
</title>
<subsection>
<title>Pobieranie i nagrywanie płyty instalacyjnej</title>
<body>

<p>
Płytę LiveCD zawierająca instalator możemy pobrać z jednego z <uri
link="/main/en/mirrors.xml">serwerów lustrzanych</uri>. Znajduje się ona w
katalogu <path>releases/x86/2006.0/livecd</path>.
</p>

<p>
Płyty z prekompilowanymi pakietami dla procesorów i686, athlon-xp, pentium3,
pentium 4 są dostępne poprzez sieć wymiany <uri
link="http://tracker.netdomination.org">BitTorrent</uri>.
</p>

<p>
Wewnątrz wyżej wspomnianych katalogów znajdują się pliki ISO. Są to pełne i
gotowe do nagrania obrazy płyt CD.
</p>

<p>
Po pobraniu obrazu możemy sprawdzić jego integralność, aby upewnić się, że
nie został on uszkodzony w czasie pobierania:
</p>

<ul>
  <li>
    Sprawdźmy sumy MD5 i porównajmy je z sumami jakie znajdują się na serwerze
    lustrzanym (używając <c>md5sum</c> pod systemami Linux/Unix lub korzystając
    z programu <uri link="http://www.etree.org/md5com.html">md5sum</uri> dla
    Windows)
  </li>
  <li>
    Możemy również zweryfikować poprawność sygnatury kryptograficznej. Aby tego
    dokonać konieczne jest zastosowanie publicznego klucza używanego przez
    deweloperów Gentoo (17072058).
  </li>
</ul>

<p>
Aby pozyskać używany przez deweloperów Gentoo publiczny klucz należy wykorzystać
polecenie:
</p>

<pre caption="Pozyskiwanie klucza publicznego">
$ <i>gpg --keyserver subkeys.pgp.net --recv-keys 17072058</i>
</pre>

<p>
Następnie weryfikujemy sygnaturę.
</p>

<pre caption="Weryfikowanie sygnatury plików">
$ <i>gpg --verify &lt;plik sygnatury&gt; &lt;plik iso&gt;</i>
</pre>

<p>
Pobrane pliki ISO należy nagrywać w trybie RAW. To jak się go włącza zależy od
programu, którego używamy. W Podręczniku opiszemy nagrywanie za pomocą
programów <c>cdrecord</c> i <c>K3B</c>. Więcej informacji można znaleźć w
dokumencie <uri link="/doc/pl/faq.xml#isoburning">Gentoo FAQ</uri>.
</p>

<ul>
  <li>
    Jeśli chodzi o cdrecord to wystarczy wpisać polecenie <c>cdrecord
    dev=/dev/hdc &lt;pobrany plik iso&gt;</c>. Zamiast <path>/dev/hdc</path>
    należy podać odpowiednią ścieżkę do urządzenia CD-RW.
  </li>
  <li>
    W K3B trzeba wybierać z menu kolejno zakładki <c>Tools</c> &gt; <c>CD</c>
    &gt; <c>Burn Image</c>. Następnie wskazujemy nasz plik ISO i klikamy w
    przycisk <c>Start</c>.
  </li>
</ul>


</body>
</subsection>
<subsection>
<title>Uruchamianie płyty LiveCD z instalatorem</title>
<body>

<impo>
Przed rozpoczęciem jakichkolwiek czynności należy przeczytać ten paragraf do
końca, ponieważ dostęp do niego może okazać się niemożliwy bez wykonania w
środowisku instalacyjnym opisanych tutaj poprawek.
</impo>

<p>
Po nagraniu płyty LiveCD przychodzi pora na uruchomienie z niej systemu.
Upewniamy się, że w napędach nie ma żadnych innych płyt i ponownie uruchamiamy
komputer. Wchodzimy do BIOS-u, zwykle robi się to przy pomocy klawiszy DEL, F1
lub ESC - zależnie od producenta i modelu płyty głównej. Wszystko co musimy tam
zmienić to kolejność w jakiej będą skanowane nasze napędy w poszukiwaniu
aktywnego systemu operacyjnego. Musimy skonfigurować to tak, by CD-ROM był
pierwszym takim napędem. Jeśli nie zmienimy tej opcji komputer uruchomi się z
dysku, ignorując naszą płytę instalacyjną.
</p>

<p>
Teraz możemy umieścić płytę w napędzie i po raz kolejny zrestartować komputer.
Po pewnym czasie powinien pojawić się znak zachęty (prompt). Mamy tu dwie
możliwości. Możemy od razu nacisnąć enter i rozpocząć proces uruchamiania Gentoo
z płyty LiveCD ze standardowymi opcjami lub dodać kilka własnych ustawień.
Dokonuje się tego wpisując nazwę wybranego jądra i opcji z jakimi chcemy je
uruchomić, a następnie naciskając enter.
</p>

<p>
Wybranego jądra? Tak, na płytach LiveCD znajduje się kilka jąder Linuksa.
Domyślne i najbardziej uniwersalne z nich ma nazwę <c>gentoo</c>. Pozostałe
jądra są skonfigurowane pod specyficzny sprzęt, oraz posiadają warianty bez
sterowników graficznych (<c>-nofb</c>).
</p>

<p>
Oto krótkie omówienie wszystkich dostępnych jąder:
</p>

<table>
<tr>
  <th>Jądro</th>
  <th>Opis</th>
</tr>
<tr>
  <ti>gentoo</ti>
  <ti>Standardowe jądro serii 2.6 ze wsparciem dla komputerów
  wieloprocesorowych.</ti>
</tr>
<tr>
  <ti>gentoo-nofb</ti>
  <ti>Jądro <c>gentoo</c> pozbawione sterowników framebuffera.</ti>
</tr>
<tr>
  <ti>memtest86</ti>
  <ti>Program do testowania pamięci RAM.</ti>
</tr>
</table>

<p>
Można również wybrać opcje z jakimi zostanie uruchomione jądro, kontrolują one
jego określone ustawienia. Poniższa tabela przestawia ich listę, taką samą
otrzymamy naciskając przycisk od F2 do F7..
</p>

<pre caption="Opcjonalne ustawienia jądra na płycie instalacyjnej">
<comment>Opcje sprzętowe:</comment>

acpi=on   Opcja włączająca wsparcie dla ACPI oraz powodująca uruchomienie
          demona ACPI podczas uruchamiania systemu z LiveCD. Opcja ta wymagana
          jest jedynie w przypadku gdy nasz system potrzebuje jej do
          uruchomienia. Nie jest wymagana ona natomiast do wsparcia
          multiwątkowości procesora.

acpi=off  Całkowicie wyłącza ACPI. Opcja użyteczna w starszych komputerach oraz
          wymagana do używania APM. Zostanie wyłączone jakiekolwiek wsparcie
          dla multiwątkowości procesora.

console=X Umożliwia dostęp do konsoli szeregowej. Pierwszy parametr określa
          urządzenie, zazwyczaj tty0 na x86. Po tym wpisujemy pozostałem
          opcje, które należy oddzielić przecinkami. Domyślną wartością jest
          9600,8,n,1.

dmraid=X  Pozwala przekazywać opcje do urządzenia mapującego macierze RAID.
          Powinny one być wpisane w cudzysłowia. 

doapm     Załadowanie wsparcie dla sterownika APM. Opcja ta wymaga użycia
          acpi=off.

dobladecenter Powoduje krótkie przerwy podczas uruchamiania, niezbędne dla
              wolnych CDROM-ów USB, wchodzących w skład IBM BladeCenter.

dopcmcia  Ładuje wsparcie dla kart PCMCIA oraz uruchamia menedżer kart PCMCIA
          przy starcie płyty. Opcja ta wymagana jest wyłącznie przy
          uruchamianiu systemu z urządzenia PCMCIA.

doscsi    Opcja ładująca wsparcie dla kontrolerów SCSI. Wymagana jest ona
          również w przypadku uruchamiania komputera z urządzenia USB.

hda=stroke Pozwala nam na partycjonowanie naszego dysku, nawet w przypadku
           gdy BIOS nie wykrywa dysków o dużej pojemności. Opcji tej wymagają
           jedynie komputery ze starszymi wersjami BIOS-u. Wyrażenie hda
           zastępujemy odpowiednio do naszych potrzeb.

ide=nodma  Wymusza wyłączenie wsparcia dla DMA w jądrze. Opcja ta wymagana jest
           przez część chipsetów IDE oraz CDROM-ów. Jeżeli mamy problemy z
           odczytanie płyty przez nas napęd polecamy wypróbowanie tej opcji.
           Dodatkowo użycie jej spowoduje zaniechanie wykonania przez hdparm
           domyślnych poleceń.

noapic     Wyłącza Advanced Programmable Interrupt Controller, który jest
           obecny na nowszych płytach głównych. 

nodetect   Wyłącz automatyczne wykrywanie podczas startu płyty, takie jak
           automatyczne wykrywanie urządzeń czy próba pobrania adresu
           sieciowego przy użyciu DHCP.  

nodhcp     Wyłącza pobieranie adresu sieciowego przy użyciu DHCP na wykrytych
           kartach sieciowych. Opcja przydatna w przypadku sieci, nie
           oferujących usługi DHCP.

nodmraid   Wyłącza wsparcie dla urządzeń mapujących RAID, na przykład takich
           jak te używane przez wbudowane na płycie głównej kontrolery RAID
           IDE/SATA.

nofirewire Wyłącza ładowanie modułów odpowiedzialnych za obługę Firewire.
           Powinniśmy jej używać wyłącznie w przypadku, gdy urządzenia Firewire
           powodują problemy podczas uruchamiania.

nogpm      Wyłącza wsparcie sterownika myszki dla konsoli.

nohotplug  Powoduje zaniechanie uruchamiania skryptów init dla hotplug i
           coldplug podczas uruchamiania płyty. Opcja przydaje się podczas
           debugowania problemów związanych z CD lub sterownikami.

nokeymap   Uniemożliwia wybór innego układu klawiatury niż standardowy układ
           US.

nolapic    Wyłącza lokalne APIC.

nosata     Powoduje nie ładowanie modułów SATA. 

nosmp      Wyłącza wsparcie dla SMP, na jądrach mających aktywną opcję SMP.

nosound    Powoduje nie ładowanie wsparcia dla dźwięku oraz ustawień wolumenów.

nousb      Wyłącza automatyczne ładowanie modułów USB.

<comment>Zarządzenie urządzeniami/wolumenami:</comment>

dodevfs    Włącza przestarzały system devfs na jądrach serii 2.6. Aby opcja ta
           zadziałała jej użycie musi być połączone z opcją noudev. Ponieważ w
           jądrach serii 2.4 udevfs jest jedynym wyborem, użycie tej opcji nie
           spowoduje żadnych efektów.

doevms2    Włącza wsparcie dla EVMS. Nie poleca się używać tej opcji razem z
           lvm2.

dolvm2     Włącza wsparcie LVM. Nie poleca się używać tej opcji razem z evms2.

doudev     Wyłącza wsparcie udev w jądrach serii 2.6. Gdy jej użyjemy
           powinniśmy również użyć opcji dodevfs. Ponieważ udev nie znajdziemy
           w jądrach serii 2.4, opcja ta nie ma żadnego przełożenia na
           uruchamianie jądra z tej serii.

unionfs    Włącza wsparcie Unionfs. Opcja ta pozwala stworzyć warstwę Unionfs w
           tmpfs, która umożliwia zmianę plików na płycie.

unionfs=X  Włącza wsparcie Unionfs. W odróżnieniu od opcji opisanej wyżej, ta
           tworzy warstwę Unionfs na dowolnym podanym jako parametr urządzeniu.
           Urządzenie to musi zostać sformatowane przy użyciu systemu
           rozpoznawalnego przez jądro.

<comment>Inne opcje</comment>

debug      Włącza tryb debugowania. Trzeba być uważnym, gdyż polecenie to
           powoduje generowanie dużej liczby komunikatów.

docache    Ładuje do pamięci RAM wszystkie potrzebne składniki CD, tak aby
           można było zamontować inną płytę. Opcja ta wymaga, aby nasz komputer
           posiadał co najmniej drugie tyle pamięci RAM ile wynosi pojemność
           płyty.

doload=X   Powoduje ładowanie wymienionych modułów oraz ich zależności. W
           miejsce X wstawiamy nazwy pożądanych modułów, większą ich ilość
           oddzielamy przecinkiem.

noload=X   Powoduje działanie odwrotne do opcji doload, to jest nie ładuje
           wymienionych modułów. Składnia zgodna jest z powyższą opcją.

nox        Powoduje nie włączanie automatyczne X-ów na LiveCD.

scandelay  Opcja wywołująca, krótkie 10 sekundowe przerwy podczas uruchamiania
           LiveCD. Pozwala to wolnym urządzeniom, na inicjalizację i gotowość
           do użycia.

scandelay=X Opcja działa w podobny sposób do powyższej, jednak w tym przypadku
            to od użytkownika zależy jak długi będzie okres przerwy w ładowaniu
            systemu. Czas określamy w sekundach i wpisujemy zamiast X.
</pre>

<p>
Pora na uruchomienie systemu z płyty. Wybieramy jądro (jeśli domyślne
<c>gentoo</c> nas nie zadowala) oraz opcje z jakimi ma zostać ono uruchomione.
Jako przykład podamy linię uruchamiającą jądro <c>gentoo</c> z opcją
<c>dopcmcia</c>.
</p>

<pre caption="Uruchamianie systemu z płyty instalacyjnej">
boot: <i>gentoo dopcmcia</i>
</pre>

<p>
Jeśli instalujemy Gentoo w systemie, w którym mamy klawiaturę inną niż US musimy
wcisnąć ALT+F1, aby przejść do trybu potwierdzania kolejnych czynności, a
następnie postępować zgodnie ze wskazówkami na ekranie. Jeśli nie wybierzemy
nowego mapowania w ciągu 10 sekund, zostanie załadowane to domyślne, czyli
amerykańskie. Jak tylko skończy się proces wczytywania systemu, zostanie
uruchomiony Gnome oraz zostaniemy automatycznie zalogowani do "Live" Gentoo
Linux w trybie graficznym jako użytkownik "gentoo". Na innych konsolach
powinniśmy zostać zalogowani jako "root", nazywany też czasem
superużytkownikiem. Pojawi się tam znak zachęty ("#") roota. Konsole zmieniamy
kombinacjami klawiszy Alt-F2, Alt-F3, Alt-F4, Alt-F5, Alt-F6. Do środowiska
graficznego, które widzieliśmy na początku wracamy naciskając Alt-F7. W obrębie
środowiska X między konsolami poruszamy się dodając Ctrl do powyższych skrótów.
W środowisku graficznym mamy możliwość wykonywać polecenia z prawami roota
przez użycie aplikacji <c>sudo</c>.
</p>

<pre caption="Używanie aplikacji sudo">
<comment>(Są to jedynie przykłady użycia)</comment>
<comment>(Edycja pliku z grupami)</comment>
# <i>sudo vi /etc/group</i>
<comment>(Przełączanie do roota w obrębie sesji)</comment>
# <i>sudo su -</i>
</pre>

</body>
</subsection>
<subsection id="hardware">
<title>Konfigurowanie dodatkowego sprzętu</title>
<body>

<p>
W czasie uruchamiania system spróbuje wykryć sprzęt i załadować
odpowiednie sterowniki. Zazwyczaj czyni to prawidłowo, ale czasami mogą zdarzyć
się problemy i nie wszystkie moduły zostaną aktywowane. Gdy zawiedzie skanowanie
PCI musimy ręcznie załadować odpowiednie moduły.
</p>

<p>
W poniższym przykładzie spróbujemy załadować moduł <c>8139too</c> (obsługujący
całą serię urządzeń sieciowych):
</p>

<pre caption="Ładowanie modułów jądra">
# <i>modprobe 8139too</i>
</pre>

<p>
Obsługę PCMCIA włącza się ładując odpowiedni skrypt startowy:
</p>

<pre caption="Uruchamianie skryptu startowego PCMCIA">
# <i>/etc/init.d/pcmcia start</i>
</pre>

</body>
</subsection>
<subsection>
<title>Opcjonalnie: Poprawianie wydajności twardego dysku</title>
<body>

<p>
Zaawansowanych użytkowników na pewno zainteresuje możliwość zwiększenia
wydajności twardych dysków IDE za pomocą programu <c>hdparm</c>. Obecną
wydajność można przetestować za pomocą parametrów <c>-tT</c> (kilkukrotne
wykonanie polecenia zwiększa precyzję pomiaru):
</p>

<pre caption="Testowanie wydajności twardego dysku">
# <i>hdparm -tT /dev/hda</i>
</pre>

<p>
Aby poprawić wydajność można wykorzystać któryś z poniższych przykładów
(lub poeksperymentować samodzielnie). Oczywiście musimy zastąpić
<path>/dev/hda</path> ścieżką do naszego dysku.
</p>

<pre caption="Poprawianie wydajności dysku">
<comment>Aktywowanie DMA:</comment> # <i>hdparm -d 1 /dev/hda</i>
<comment>Aktywowanie DMA oraz zestawu bezpiecznych opcji poprawiających wydajność:</comment>  # <i>hdparm -d 1 -A 1 -m 16 -u 1 -a 64 /dev/hda</i>
</pre>

</body>
</subsection>
<subsection id="useraccounts">
<title>Opcjonalnie: Konta użytkowników</title>
<body>

<p>
Jeśli planujemy umożliwienie innym osobom dostępu do środowiska instalacyjnego
lub zamierzamy korzystać z <c>irssi</c> nie uruchomionego z przywilejami roota
musimy stworzyć dodatkowe konta.
</p>

<p>
Najpierw jednak należy zmienić hasło roota. Dokonuje się tego przy pomocy
polecenia <c>passwd</c>:
</p>

<pre caption="Zmiana hasła roota">
$ <i>sudo su -</i>
# <i>passwd</i>
New password: <comment>(Podajemy nowe hasło)</comment>
Re-enter password: <comment>(Potwierdzamy nowe hasło)</comment>
</pre>

<p>
Aby stworzyć konto użytkownika musimy najpierw podać jego parametry, a
następnie ustawić hasło. Skorzystamy przy tym z poleceń <c>useradd</c> oraz
<c>passwd</c>. W przykładzie stworzymy użytkownika o nazwie &quot;rane&quot;.
</p>

<pre caption="Tworzenie konta użytkownika">
# <i>useradd rane</i>
# <i>passwd rane</i>
New password: <comment>(Podajemy hasło)</comment>
Re-enter password: <comment>(Potwierdzamy hasło)</comment>
</pre>


<p>
Aby przełączyć się z konta roota na nowo utworzone konto użytkownika korzystamy
z polecenia <c>su</c>:
</p>

<pre caption="Przełączanie użytkownika">
# <i>su - rane</i>
</pre>

<p>
Możemy również zmienić hasło, dla użytkownika "gentoo", na który jak pamiętamy
LiveCD zalogowało nas automatycznie.
</p>

<pre caption="Zmiana hasła użytkownika gentoo">
$ <i>passwd</i>
New password: <comment>(Podajemy hasło)</comment>
Re-enter password: <comment>(Potwierdzamy hasło)</comment>
</pre>

</body>
</subsection>
<subsection>
<title>Opcjonalnie: Dostęp do dokumentacji podczas instalowania Gentoo</title>
<body>

<p>
Jeśli zamierzamy podczas instalacji korzystać z Podręcznika Gentoo (obojętnie
czy nagranego na CD czy znajdującego się w Internecie) powinniśmy dodać dla tych
celów konto zwykłego użytkownika, tak jak opisaliśmy to przed chwilą, a
następnie przejść przy pomocy kombinacji klawiszy <c>Alt-F2</c> na nowy terminal
i tam się zalogować.
</p>

<p>
Do przeglądania dokumentacji nagranej na CD służy program <c>links</c>:
</p>

<pre caption="Przeglądanie dokumentacji na CD">
# <i>links /mnt/cdrom/docs/html/index.html</i>
</pre>

<p>
Najnowszą i najlepszą dostępną wersją Podręcznika Gentoo jest ta znajdująca się
na naszej stronie internetowej. Polecamy korzystanie właśnie z tej wersji.
Podobnie jak w przypadku dokumentacji nagranej na CD można użyć do tego programu
<c>links</c>, pod warunkiem oczywiście, że mamy już skonfigurowane i działające
połączenie z Internetem.
</p>

<pre caption="Przeglądanie dokumentacji w Internecie">
# <i>links http://www.gentoo.org/doc/pl/handbook/handbook-x86.xml</i>
</pre>

<p>
Na pierwszy terminal powracamy przy pomocy kombinacji klawiszy <c>Alt-F7a</c>.
</p>

<p>
Instalacje może rozpocząć korzystając z instalatora <uri
link="?part=1&amp;chap=3">graficznego</uri> lub <uri
link="?part=1&amp;chap=">tekstowego</uri>.
</p>

</body>
</subsection>
</section>
</sections>
