<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Header: /var/cvsroot/gentoo/xml/htdocs/doc/pl/handbook/Attic/hb-install-x86-medium.xml,v 1.17 2006/04/03 12:10:33 rane Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>
<version>2.10</version>
<date>2006-03-02</date>

<section>
<title>Wymagania sprzętowe</title>
<subsection>
<title>Wprowadzenie</title>
<body>

<p>
Zanim zaczniemy musimy poznać wymagania sprzętowe jakie powinien spełniać
komputer, aby można było na nim zainstalować Gentoo.
</p>

</body>
</subsection>
<subsection>
<title>Wymagania sprzętowe</title>
<body>

<table>
<tr>
  <th>Procesor</th>
  <ti>i486 lub nowszy</ti>
</tr>
<tr>
  <th>Pamięć</th>
  <ti>64 MB</ti>
</tr>
<tr>
  <th>Wolne miejsce na dysku</th>
  <ti>1.5 GB (bez miejsca potrzebnego na partycję wymiany)</ti>
</tr>
<tr>
  <th>Miejsce na partycję wymiany</th>
  <ti>Co najmniej 256 MB</ti>
</tr>
</table>

</body>
</subsection>
</section>
<!-- Część wspólna dla wszystkich architektur. -->
<!-- START -->
<section>
<title>Płyty instalacyjne Gentoo</title>
<subsection>
<title>Wprowadzenie</title>
<body>

<p>
Dzięki płytom instalacyjnym można uruchomić podstawowe środowisko służące do
instalacji całego systemu Gentoo na dysk.  W czasie uruchamiania systemu z
płyty zostanie wykryty sprzęt dostępny w komputerze, a Gentoo automatycznie
załaduje odpowiednie dla niego sterowniki. Płyty te są tworzone i rozwijane
przez deweloperów Gentoo.
</p>

<p>
Jeżeli założymy, że będziemy używać płyt z prekompilowanymi pakietami, aby móc
w szybki sposób zainstalować dodatkowe oprogramowanie, należy się upewnić, że
używamy tej samej podarchitektury co w przypadku archiwum z trzecim etapem
(stage3).
</p>

<p>
Wszystkie płyty instalacyjne pozwalają na uruchomienie środowiska
instalacyjnego, skonfigurowanie ustawień sieciowych, utworzenie i aktywowanie
partycji oraz rozpoczęcie instalowania Gentoo z użyciem Internetu. Są idealnym
środkiem do zbudowania naszej dystrybucji, jeśli zakłada się instalowanie przy
użyciu najnowszych pakietów pobieranych z sieci.
</p>

<impo>
Opis instalacji Gentoo bez dostępu do Internetu znajduje się na stronach <uri
link="/doc/pl/handbook/2006.0/index.xml">Podręcznika Gentoo 2006.0</uri>.
</impo>

<p>
Są dwa rodzaje płyt instalacyjnych:
</p>

<ul>
  <li>
    "Gentoo <e>Minimal</e> Installation CD" - mała, uruchamialna płyta
    instalacyjna zawierająca wszystko co niezbędne do uruchomienia środowiska,
    z którego można następnie przystąpić do instalowania Gentoo.
  </li>
  <li>
    "Gentoo <e>Installer</e> LiveCD" - płyta zawierająca wszystkie składniki
    konieczne do instalacji systemu Gentoo. Na płycie tej znajduje się
    graficzne środowisko pracy oraz dwie wersje instalatora, z których jedną
    można uruchomić w konsoli.
  </li>
</ul>

<p>
Aby ułatwić wybór odpowiedniej płyty instalacyjnej omówimy plusy i minusy każdej
z nich.
</p>

</body>
</subsection>
<subsection>
<title>Gentoo Minimal Installation CD</title>
<body>

<p>
Obraz tej płyty ma nazwę <c>install-x86-minimal-2006.0.iso</c> i zajmuje
jedynie 49 MB miejsca. Można go użyć do zainstalowania Gentoo wyłącznie jeśli
posiada się połączenie z Internetem.
</p>

<table>
<tr>
  <th>Minimal Installation CD</th>
  <th>Plusy i minusy</th>
</tr>
<tr>
  <th>+</th>
  <ti>Mała ilość danych do pobrania.</ti>
</tr>
<tr>
  <th>-</th>
  <ti>
    Nie zawiera żadnych pliku "stage3", obrazów drzewa Portage,
    prekompilowanych pakietów i w związku z tym nie nadaje się do instalacji bez
    dostępu do sieci.
  </ti>
</tr>
</table>

</body>
</subsection>
<subsection>
<title>Gentoo Installer LiveCD</title>
<body>

<p>
Obraz tej płyty ma nazwę <c>livecd-i686-installer-2006.0.iso</c> i zajmuje
około 697 MB miejsca. Można użyć go do zainstalowania Gentoo nawet bez dostępu
do sieci.
</p>

<table>
<tr>
  <th>Installer LiveCD</th>
  <th>Plusy i minusy</th>
</tr>
<tr>
  <th>+</th>
  <ti>
    Zawiera wszystko co jest potrzebne do zainstalowania Gentoo, nawet bez
    dostępu do Internetu.
  </ti>
</tr>
<tr>
  <th>-</th>
  <ti>Duża ilość danych do pobrania.</ti>
</tr>
</table>

</body>
</subsection>
<!--PackageCDs on x86 are outdated
<subsection>
<title>Inne płyty</title>
<body>

<p>
Na części naszych serwerów lustrzanych można napotkać płyty zatytułowane
<e>Package CD</e>. Nie są to płyty instalacyjne. Zawierają jedynie
prekompilowane pakiety (tak zwany zestaw pakietów GRP), dzięki którym można
szybko i wygodnie zainstalować dodatkowe oprogramowanie zarówno podczas
instalowania Gentoo bez dostępu do Internetu jak i w przypadku gdy po prostu
chcemy szybko doinstalować któryś z długo kompilujących się programów (KDE,
Gnome, OpenOffice.org ...).
</p>

<p>
Podarchitektura płyty Package CD musi być taka sama jak ta, którą wybieramy dla
pliku stage3.
</p>

</body>
</subsection>-->
<subsection>
<title>Archiwum stage3</title>
<body>

<p>
Plik ten to archiwum zawierające podstawowy system Gentoo, z którego będzie
można kontynuować instalację w sposób opisany w tym Podręczniku. W przeszłości
znajdowały się tu instrukcje dotyczące instalacji z trzech różnych plików tego
typu. Wciąż udostępniamy archiwa stage1 i stage2, ale w oficjalnym opisie
instalacji prezentujemy jedynie czynności związane z użyciem stage3. Informacje
dotyczące instalacji za pomocą stage1 i stage2 znajdują się w Gentoo FAQ w
podrozdziale <uri link="/doc/pl/faq.xml#stage12">How do I Install Gentoo Using
a Stage1 or Stage2 Tarball?</uri>.
</p>

<p>
Pliki stage3 można pobrać z katalogu <path>releases/x86/2006.0/stages/</path>
na każdym z naszych <uri link="/main/en/mirrors.xml">Serwerów
lustrzanych</uri>. Pliki te nie znajdują się na płytach instalacyjnych.
</p>

</body>
</subsection>
</section>
<!-- STOP -->
<section>
<title>Pobieranie, nagrywanie i uruchamianie płyt instalacyjnych Gentoo</title>
<subsection>
<title>Pobieranie i nagrywanie płyt instalacyjnych</title>
<body>

<p>
Po pierwsze musimy pobrać jeden z omawianych wcześniej obrazów płyt, żeby jednak
to zrobić trzeba wiedzieć gdzie ich szukać.
</p>

<p>
Wszystkie obrazy płyt instalacyjnych znajdują się na naszych <uri
link="/main/en/mirrors.xml">serwerach lustrzanych</uri> w katalogu
<path>releases/x86/2006.0/installcd</path>.
</p>

<p>
Wewnątrz tego katalogu znajduje się zbiór plików ISO. Są to pełne i gotowe do
nagrania obrazy płyt CD.
</p>

<p>
Aby zweryfikować poprawność pobranych plików ISO należy porównać ich sumy MD5 z
tymi znajdującymi się na naszym serwerze lustrzanym (np. w pliku o nazwie
<path>install-x86-minimal-2006.0.iso.DIGESTS</path>). Sumy MD5 dla pobranych
plików można wygenerować przy pomocy narzędzia <c>md5sum</c> dla Linuksa, lub
jego <uri link="http://www.etree.org/md5com.html">odpowiednika</uri> dla
Windows.
</p>

<p>
Innym sposobem sprawdzania poprawności pobranych plików jest weryfikacja ich
kryptograficznych sygnatur przy pomocy GnuPG. Sygnatury poprawnych plików
znajdują się w plikach z rozszerzeniem <path>.asc</path>. Najpierw pobieramy
plik sygnatury, a następnie pozyskujemy klucz publiczny:
</p>

<pre caption="Pozyskiwanie klucza publicznego">
$ <i>gpg --keyserver subkeys.pgp.net --recv-keys 17072058</i>
</pre>

<p>
Następnie weryfikujemy sygnaturę.
</p>

<pre caption="Weryfikowanie sygnatury plików">
$ <i>gpg --verify &lt;plik sygnatury&gt; &lt;plik iso&gt;</i>
</pre>

<p>
Pobrane pliki ISO należy nagrywać w trybie RAW. To jak się go włącza zależy od
programu, którego używamy. W Podręczniku opiszemy nagrywanie za pomocą
programów <c>cdrecord</c> i <c>K3B</c>. Więcej informacji można znaleźć w
dokumencie <uri link="/doc/pl/faq.xml#isoburning">Gentoo FAQ</uri>.
</p>

<ul>
  <li>
    Jeśli chodzi o cdrecord to wystarczy wpisać polecenie <c>cdrecord
    dev=/dev/hdc &lt;pobrany plik iso&gt;</c>. Zamiast <path>/dev/hdc</path>
    należy podać odpowiednią ścieżkę do urządzenia CD-RW.
  </li>
  <li>
    W K3B trzeba wybierać z menu kolejno zakładki <c>Tools</c> &gt; <c>CD</c>
    &gt; <c>Burn Image</c>. Następnie wskazujemy nasz plik ISO i klikamy w
    przycisk <c>Start</c>.
  </li>
</ul>

</body>
</subsection>
<subsection>
<title>Uruchamianie płyty instalacyjnej</title>
<body>

<impo>
Przed rozpoczęciem jakichkolwiek czynności należy przeczytać ten paragraf do
końca, ponieważ dostęp do niego może okazać się niemożliwy bez wykonania w
środowisku instalacyjnym opisanych tutaj poprawek.
</impo>

<p>
Po nagraniu płyty instalacyjnej przychodzi pora na uruchomienie z niej systemu.
Upewniamy się, że w napędach nie ma żadnych innych płyt i ponownie uruchamiamy
komputer. Wchodzimy do BIOS-u, zwykle robi się to przy pomocy klawiszy DEL, F1
lub ESC - zależnie od producenta i modelu płyty głównej. Wszystko co musimy tam
zmienić to kolejność w jakiej będą skanowane nasze napędy w poszukiwaniu
aktywnego systemu operacyjnego. Musimy skonfigurować to tak, by CD-ROM był
pierwszym takim napędem. Jeśli nie zmienimy tej opcji komputer uruchomi się z
dysku, ignorując naszą płytę instalacyjną.
</p>

<p>
Teraz możemy umieścić płytę w napędzie i po raz kolejny zrestartować komputer.
Po pewnym czasie powinien pojawić się znak zachęty (prompt). Mamy tu dwie
możliwości. Możemy od razu nacisnąć enter i rozpocząć proces uruchamiania Gentoo
z płyty instalacyjnej ze standardowymi opcjami lub dodać kilka własnych
ustawień. Dokonuje się tego wpisując nazwę wybranego jądra i opcji z jakimi
chcemy je uruchomić, a następnie naciskając enter.
</p>

<p>
Wybranego jądra? Tak, na płytach instalacyjnych znajduje się kilka jąder
Linuksa. Domyślne i najbardziej uniwersalne z nich ma nazwę <c>gentoo</c>.
Pozostałe jądra są skonfigurowane pod specyficzny sprzęt, oraz posiadają
warianty bez sterowników graficznych (<c>-nofb</c>).
</p>

<p>
Oto krótkie omówienie wszystkich dostępnych jąder:
</p>

<table>
<tr>
  <th>Jądro</th>
  <th>Opis</th>
</tr>
<tr>
  <ti>gentoo</ti>
  <ti>Standardowe jądro serii 2.6 ze wsparciem dla komputerów
  wieloprocesorowych.</ti>
</tr>
<tr>
  <ti>gentoo-nofb</ti>
  <ti>Jądro <c>gentoo</c> pozbawione sterowników framebuffera.</ti>
</tr>
<tr>
  <ti>memtest86</ti>
  <ti>Program do testowania pamięci RAM.</ti>
</tr>
</table>

<p>
Można również wybrać opcje z jakimi zostanie uruchomione jądro, kontrolują one
jego określone ustawienia. Poniższa tabela przestawia ich listę, taką samą
otrzymamy naciskając przycisk F2.
</p>

<pre caption="Opcjonalne ustawienia jądra na płycie instalacyjnej">
- agpgart       ładuje agpgart (używane w przypadku problemów z grafiką, zwłaszcza zawieszania się komputera)
- acpi=on       włącza wsparcie dla ACPI
- ide=nodma     wymusza wyłączenie DMA na psujących się napędach IDE
- doscsi        skanuje w poszukiwaniu urządzeń scsi (może nie działać prawidłowo z niektórymi kartami ethernet)
- dopcmcia      uruchamia obsługę cdromów PCMCIA
- nofirewire    wyłącza moduły firewire (dla cdromów firewire, etc)
- nokeymap      uniemożliwia wybór mapowania klawiatury innego niż US
- docache       cache'uje cały proces uruchamiania cd w RAM-ie, umożliwia to odmontowanie cdromu podczas instalacji
- nodetect      uniemożliwia uruchomienie hwsetup/kudzu i hotplug
- nousb         wyłącza ładowanie modułu usb z initrd, wyłącza też hotplug
- nodhcp        dhcp nie wystartuje automatycznie jeśli zostanie wykryty NIC
- nohotplug     wyłącza ładowanie urządzeń hotplug
- noapic        wyłącza apic (użyj w przypadku problemów ze sprzętem nics, scsi, etc)
- hdx=stroke    pozwala na partycjonowanie całego dysku, nawet wtedy, gdy BIOS nie obsługuje dużych dysków
</pre>

<p>
Pora na uruchomienie systemu z płyty. Wybieramy jądro (jeśli domyślne
<c>gentoo</c> nas nie zadowala) oraz opcje z jakimi ma zostać ono uruchomione.
Jako przykład podamy linię uruchamiającą jądro <c>gentoo</c> z opcją
<c>dopcmcia</c>.
</p>

<pre caption="Uruchamianie systemu z płyty instalacyjnej">
boot: <i>gentoo dopcmcia</i>
</pre>

<p>
Jeśli instalujemy Gentoo w systemie, w którym mamy klawiaturę inną niż US musimy
wcisnąć ALT+F1, aby przejść do trybu potwierdzania kolejnych czynności, a
następnie postępować zgodnie ze wskazówkami na ekranie. Jeśli nie wybierzemy
nowego mapowania w ciągu 10 sekund, zostanie załadowane to domyślne, czyli
amerykańskie. Jak tylko skończy się proces wczytywania systemu zostaniemy
automatycznie zalogowani do &quot;Live&quot; Gentoo Linux jako &quot;root&quot;,
nazywany też czasem superużytkownikiem. Na bieżącej konsoli powinien pojawić się
znak zachęty (&quot;#&quot;) roota. Konsole zmieniamy kombinacjami klawiszy
Alt-F2, Alt-F3 i Alt-F4. Do konsoli, którą widzieliśmy na początku wracamy
naciskając Alt-F1.
</p>

<p>
Możemy teraz przystąpić do <uri link="#hardware">konfigurowania dodatkowego
sprzętu</uri>.
</p>

</body>
</subsection>
<subsection id="hardware">
<title>Konfigurowanie dodatkowego sprzętu</title>
<body>

<p>
W czasie uruchamiania system spróbuje wykryć sprzęt i załadować
odpowiednie sterowniki. Zazwyczaj czyni to prawidłowo, ale czasami mogą zdarzyć
się problemy i nie wszystkie moduły zostaną aktywowane. Gdy zawiedzie skanowanie
PCI musimy ręcznie załadować odpowiednie moduły.
</p>

<p>
W poniższym przykładzie spróbujemy załadować moduł <c>8139too</c> (obsługujący
całą serię urządzeń sieciowych):
</p>

<pre caption="Ładowanie modułów jądra">
# <i>modprobe 8139too</i>
</pre>

<p>
Obsługę PCMCIA włącza się ładując odpowiedni skrypt startowy:
</p>

<pre caption="Uruchamianie skryptu startowego PCMCIA">
# <i>/etc/init.d/pcmcia start</i>
</pre>

</body>
</subsection>
<subsection>
<title>Opcjonalnie: Poprawianie wydajności twardego dysku</title>
<body>

<p>
Zaawansowanych użytkowników na pewno zainteresuje możliwość zwiększenia
wydajności twardych dysków IDE za pomocą programu <c>hdparm</c>. Obecną wydajność
można przetestować za pomocą parametrów <c>-tT</c> (kilkukrotne wykonanie
polecenia zwiększa precyzję pomiaru):
</p>

<pre caption="Testowanie wydajności twardego dysku">
# <i>hdparm -tT /dev/hda</i>
</pre>

<p>
Aby poprawić wydajność można wykorzystać któryś z poniższych przykładów
(lub poeksperymentować samodzielnie). Oczywiście musimy zastąpić
<path>/dev/hda</path> ścieżką do naszego dysku.
</p>

<pre caption="Poprawianie wydajności dysku">
<comment>Aktywowanie DMA:</comment> # <i>hdparm -d 1 /dev/hda</i>
<comment>Aktywowanie DMA oraz zestawu bezpiecznych opcji poprawiających wydajność:</comment>  # <i>hdparm -d 1 -A 1 -m 16 -u 1 -a 64 /dev/hda</i>
</pre>

</body>
</subsection>
<subsection id="useraccounts">
<title>Opcjonalnie: Konta użytkowników</title>
<body>

<p>
Jeśli planujemy umożliwienie innym osobom dostępu do środowiska instalacyjnego
lub zamierzamy korzystać z <c>irssi</c> nie uruchomionego z przywilejami roota
musimy stworzyć dodatkowe konta.
</p>

<p>
Najpierw jednak należy zmienić hasło roota. Dokonuje się tego przy pomocy
polecenia <c>passwd</c>:
</p>

<pre caption="Zmiana hasła roota">
# <i>passwd</i>
New password: <comment>(Podajemy nowe hasło)</comment>
Re-enter password: <comment>(Potwierdzamy nowe hasło)</comment>
</pre>

<p>
Aby stworzyć konto użytkownika musimy najpierw podać jego parametry, a
następnie ustawić hasło. Skorzystamy przy tym z poleceń <c>useradd</c> oraz
<c>passwd</c>. W przykładzie stworzymy użytkownika o nazwie &quot;rane&quot;.
</p>

<pre caption="Tworzenie konta użytkownika">
# <i>useradd rane</i>
# <i>passwd rane</i>
New password: <comment>(Podajemy hasło)</comment>
Re-enter password: <comment>(Potwierdzamy hasło)</comment>
</pre>


<p>
Aby przełączyć się z konta roota na nowo utworzone konto użytkownika korzystamy
z polecenia <c>su</c>:
</p>

<pre caption="Przełączanie użytkownika">
# <i>su - rane</i>
</pre>

</body>
</subsection>
<subsection>
<title>Opcjonalnie: Dostęp do dokumentacji podczas instalowania Gentoo</title>
<body>

<p>
Jeśli zamierzamy podczas instalacji korzystać z Podręcznika Gentoo (obojętnie
czy nagranego na CD czy znajdującego się w Internecie) powinniśmy dodać dla tych
celów konto zwykłego użytkownika, tak jak opisaliśmy to przed chwilą, a
następnie przejść przy pomocy kombinacji klawiszy <c>Alt-F2</c> na nowy terminal
i tam się zalogować.
</p>

<p>
Do przeglądania dokumentacji nagranej na CD służy program <c>links</c>:
</p>

<pre caption="Przeglądanie dokumentacji na CD">
# <i>links /mnt/cdrom/docs/html/index.html</i>
</pre>

<p>
Najnowszą i najlepszą dostępną wersją Podręcznika Gentoo jest ta znajdująca się
na naszej stronie internetowej. Polecamy korzystanie właśnie z tej wersji.
Podobnie jak w przypadku dokumentacji nagranej na CD można użyć do tego programu
<c>links</c>, pod warunkiem oczywiście, że mamy już skonfigurowane i działające
połączenie z Internetem.
</p>

<pre caption="Przeglądanie dokumentacji w Internecie">
# <i>links http://www.gentoo.org/doc/pl/handbook/handbook-x86.xml</i>
</pre>

<p>
Na pierwszy terminal powracamy przy pomocy kombinacji klawiszy <c>Alt-F1</c>.
</p>

</body>
</subsection>
<subsection>
<title>Opcjonalnie: Uruchamianie demona SSH</title>
<body>

<p>
Aby umożliwić innym osobom dostęp do naszego komputera podczas instalacji (by
mogły nam pomóc w konfigurowaniu Gentoo lub nawet przeprowadziły cały proces za
nas) musimy dodać im odpowiednie konta użytkowników lub nawet podać hasło roota
(nie należy tego robić jeśli nie jest to osoba, której ufa się
<e>całkowicie</e>).
</p>

<p>
Demona SSH uruchamia się następującym poleceniem:
</p>

<pre caption="Uruchamianie demona SSH">
# <i>/etc/init.d/sshd start</i>
</pre>

<p>
Korzystanie z sshd jest możliwe tylko wtedy, gdy komputer jest połączony z
Internetem. Połączenie nawiążemy dzięki wskazówkom spisanym, w
rozdziale zatytułowanym <uri link="?part=1&amp;chap=3">konfiguracja
sieci</uri>.
</p>

</body>
</subsection>
</section>
</sections>
