<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/pl/handbook/Attic/hb-install-x86-kernel.xml,v 1.24 2006/06/05 17:09:29 shadoww Exp $ -->
<sections>

<version>3.12</version>
<date>2006-05-28</date>

<section>
<title>Strefa czasowa</title>
<body>

<p>
System musi wiedzieć gdzie się znajduje, musimy zatem poprawnie skonfigurować
jego ustawienia strefy czasowej. Zaczynamy od wyszukania odpowiedniej dla nas
strefy w katalogu <path>/usr/share/zoneinfo</path>, a następnie skopiujemy ją
do <path>/etc/localtime</path>. Należy unikać stref czasowych o nazwie
<path>/usr/share/zoneinfo/Etc/GMT*</path>, ponieważ ich nazwy mogą być mylące,
na przykład <path>GMT-8</path> jest w rzeczywistości GMT+8.
</p>

<pre caption="Ustawianie strefy czasowej">
# <i>ls /usr/share/zoneinfo</i>
<comment>(przy założeniu, że nasza strefa to "Poland")</comment>
# <i>cp /usr/share/zoneinfo/Poland /etc/localtime</i>
</pre>

</body>
</section>
<section>
<title>Instalowanie źródeł</title>
<subsection>
<title>Wybór jądra</title>
<body>

<p>
Jądro Linux jest sercem każdej dystrybucji i stanowi interfejs pomiędzy
programami użytkownika, a sprzętem. Gentoo pozwala użytkownikom na wybranie
spośród kilku różnych jego źródeł. Pełna ich lista wraz z opisami znajduje się
w dokumencie <uri link="/doc/pl/gentoo-kernel.xml">Gentoo Linux Kernel
Guide</uri>.
</p>

<p>
Dla architektury x86 dostępne są następujące jądra: <c>vanilla-sources</c>
(standardowe źródła serii 2.4 rozwijane przez deweloperów Linuksa),
oraz nasze <c>gentoo-sources</c> (źródła z poprawkami zwiększającymi
wydajność).
</p>

<p>
Wybrane źródła instaluje się przy pomocy polecenia <c>emerge</c>. Flaga
<c>USE="-doc"</c> uniemożliwi zainstalowanie xorg-x11 i innych zbędnych na tym
etapie zależności. Flaga <c>USE="symlink"</c> nie jest konieczna w przypadku
nowej instalacji, jednak zapewnia w późniejszym okresie tworzenie prawidłowych
dowiązań symbolicznych <path>/usr/src/linux</path>.
</p>

<pre caption="Instalowanie źródeł jądra">
# <i>USE="-doc symlink" emerge gentoo-sources</i>
</pre>

<p>
W katalogu <path>/usr/src</path>, pod nazwą <c>linux</c>, powinno znajdować się
mniej więcej takie dowiązanie symboliczne wskazujące na aktualne źródła. W
tym wypadku wskazuje na źródła <c>gentoo-sources-2.6.12-r10</c>. W komputerze
użytkownika może być to inna wersja, dlatego należy mieć to na uwadze.

</p>

<pre caption="Podgląd dowiązania symbolicznego do źródeł jądra">
# <i>ls -l /usr/src/linux</i>
lrwxrwxrwx    1 root     root      12 Oct 13 11:04 /usr/src/linux -&gt; linux-2.6.12-gentoo-r10
</pre>

<p>
Pora na skonfigurowanie i skompilowanie źródeł jądra. Można użyć do tego
programu <c>genkernel</c>, który zbuduje uniwersalne jądro, takie jak
to znajdujące się na płytach instalacyjnych. Można również przeprowadzić cały
proces ręcznie, co pozwoli na lepsze dostosowanie jądra do indywidualnych
potrzeb użytkownika. Najpierw omówimy tę drugą, znacznie lepszą metodę.
</p>

<p>
Proces ręcznej konfiguracji jądra został opisany w paragrafie <uri
link="#manual">Domyślnie: ręczna konfiguracja</uri>. Opis użycia
<c>genkernela</c> znajduje się w części <uri link="#genkernel">Alternatywnie:
użycie genkernel</uri>.
</p>

</body>
</subsection>
</section>
<section id="manual">
<title>Domyślnie: Ręczna konfiguracja</title>
<subsection>
<title>Wprowadzenie</title>
<body>

<p>
Ręczna konfiguracja jądra to zwykle najtrudniejsze zadanie przed jakim musi
stanąć każdy początkujący użytkownik Linuksa. Zwykle po skompilowaniu kilku
zapomina się, że kiedykolwiek uważało się to za trudną czynność. :]
</p>

<p>
Nie sposób jednak zaprzeczyć, że należy dobrze znać swój komputer, aby móc
prawidłowo skonfigurować jądro. Większość informacji można zdobyć poprzez
instalację pakietu pciutils (<c>emerge pciutils</c>) zawierającego program
<c>lspci</c>. Dzięki temu będzie możliwe używanie <c>lspci</c> wewnątrz
chrootowanego środowiska. Podczas pracy z tym programem można bezpiecznie
zignorować wszelkie ostrzeżenia związane z <e>pcilib</e> (jak np.
"pcilib: cannot open /sys/bus/pci/devices)". Ponadto można również uruchomić
<c>lspci</c> poza środowiskiem chroot. Powinno dać to taki sam efekt. Dodatkowe
informacje o sterownikach, które należy włączyć do jądra można uzyskać dzięki
poleceniu <c>lsmod</c>, które pokaże listę modułów jakie załadował system płyty
instalacyjnej.
</p>

<p>
Kiedy już zbierzemy wszystkie informacje przechodzimy do katalogu ze
źródłami i wpisujemy polecenie <c>make menuconfig</c>. Uruchomi się menu
konfiguracyjne oparte na bibliotekach graficznych ncurses.
</p>

<pre caption="Wywoływanie menu konfiguracyjnego">
# <i>cd /usr/src/linux</i>
# <i>make menuconfig</i>
</pre>

<p>
Cała konfiguracja została podzielona na kilka sekcji, co znacznie ułatwia
odnalezienie i wybranie odpowiednich sterowników. Poniżej wymieniamy wszystkie
opcje, które należy włączyć, aby Gentoo mogło prawidłowo funkcjonować.
</p>

</body>
</subsection>
<subsection>
<title>Zaznaczanie wymaganych ustawień</title>
<body>

<p>
Przede wszystkim należy zapewnić sobie możliwość korzystania z rozwojowych i
eksperymentalnych fragmentów kodu jądra. Jeśli się z tego zrezygnuje to
zniknie kilka bardzo ważnych ustawień.
</p>

<pre caption="Wybieranie opcji experimental code/drivers, general setup">
Code maturity level options ---&gt;
  [*] Prompt for development and/or incomplete code/drivers
</pre>

<p>
Wszystkie sterowniki potrzebne do wystartowania systemu
(takie jak kontroler SCSI) muszą być <e>wkompilowane na stałe</e> w jądro - nie
należy ich dodawać w formie modułów.
</p>

<p>
Na samym początku należy wybrać odpowiednią dla posiadanego sprzętu rodzinę procesorów:
</p>

<pre caption="Wybór rodziny procesorów">
Processor type and features ---&gt;
  <comment>(Change according to your system)</comment>
  (<i>Athlon/Duron/K7</i>) Processor family
</pre>

<p>
Następnie przechodzimy do <c>File Systems</c> i wybieramy obsługę systemów
plików, z których zamierzamy używać. Jeśli pominiemy ten krok, to Gentoo nie
będzie w stanie zamontować niektórych partycji lub nawet się nie uruchomi.
Sterowniki te również powinny być wkompilowane w jądro na stałe, nie należy ich
dodawać w modułach. Oprócz tego zaznaczamy opcje <c>Virtual memory</c> i
<c>/proc file system</c>. Użytkownicy jąder 2.4 wciąż muszą korzystać z 
<c>/dev file system</c>, ponieważ jądra te nie obsługują <c>udev</c>.
</p>

<pre caption="Wybór potrzebnych systemów plików">
<comment>(dla jąder 2.4.X)</comment>
File systems ---&gt;
  [*] Virtual memory file system support (former shm fs)
  [*] /proc file system support
  [*] /dev file system support (EXPERIMENTAL)
  [*]   automatically mount /dev at boot
  [ ] /dev/pts file system for Unix98 PTYs

<comment>(Dla jąder 2.6.X)</comment>
General setup  ---&gt;
    [*] Support for hot-pluggable devices
File systems ---&gt;
  Pseudo Filesystems ---&gt;
    [*] /proc file system support
    [*] Virtual memory file system support (former shm fs)

<comment>(Zaznaczamy opcje odpowiednie dla używanych systemów plików)</comment>
  &lt;*&gt; Reiserfs support
  &lt;*&gt; Ext3 journalling file system support
  &lt;*&gt; JFS filesystem support
  &lt;*&gt; Second extended fs support
  &lt;*&gt; XFS filesystem support
</pre>

<p>
Jeśli BIOS nie radzi sobie z dużymi dyskami i konieczne było ograniczenie
maksymalnego ich rozmiaru przy pomocy jumpera warto zaznaczyć poniższą opcję,
co umożliwi uzyskanie dostępu również do niewidocznej dla BIOS-u części
urządzenia.
</p>

<pre caption="Zaznaczanie opcji Auto-Geometry Resizing">
<comment>(wyłącznie dla jąder 2.4.X)</comment>
ATA/IDE/MFM/RLL support ---&gt;
  IDE, ATA and ATAPI Block devices ---&gt;
    &lt;*&gt;   Include IDE/ATA-2 DISK support
    [ ]     Use multi-mode by default
    [*]     Auto-Geometry Resizing support
</pre>

<p>
Nie zapominajmy o włączeniu DMA dla dysków:
</p>

<pre caption="Włączanie obsługi DMA">
Device Drivers ---&gt;
  ATA/ATAPI/MFM/RLL support ---&gt;
    [*] Generic PCI bus-master DMA support
    [*]   Use PCI DMA by default when available
</pre>

<p>
Użytkownicy łączący się z Internetem za pomocą PPPoE i połączeń dial-up powinni
zaznaczyć również:
</p>

<pre caption="Sterowniki niezbędne dla użytkowników PPPoE">
<comment>(Dla jąder 2.4.x)</comment>
Network device support ---&gt;
  &lt;*&gt; PPP (point-to-point protocol) support
  &lt;*&gt;   PPP support for async serial ports
  &lt;*&gt;   PPP support for sync tty ports

<comment>(Dla jąder 2.6.x)</comment>
Device Drivers ---&gt;
  Networking support ---&gt;
    &lt;*&gt; PPP (point-to-point protocol) support
    &lt;*&gt;   PPP support for async serial ports
    &lt;*&gt;   PPP support for sync tty ports
</pre>

<p>
Obie opcje dotyczące kompresji nie są wprawdzie wymagane, ale również nie
zaszkodzą naszemu systemowi, podobnie zresztą jak opcja <c>PPP over
Ethernet</c>, która jest przydatna tylko gdy skonfiguruje się <c>rp-pppoe</c>
do pracy w trybie PPPoE jądra (kernel mode PPPoE).
</p>

<p>
Należy wkompilować odpowiednie sterowniki dla wszystkich posiadanych kart
sieciowych.
</p>

<p>
Posiadacze procesorów z HyperThreading oraz komputerów wieloprocesorowych powinni
zadbać o to, aby została zaznaczona opcja "Symmetric multi-processing support":
</p>

<pre caption="Włączanie obsługi SMP">
Processor type and features  ---&gt;
  [*] Symmetric multi-processing support
</pre>

<p>
W systemach wielordzeniowych, każdy z rdzeni widziany jest jako osobny
procesor.
</p>

<p>
Wszystkie urządzenia działające na USB (jak myszka czy klawiatura) również
wymagają skompilowania właściwych sterowników:
</p>

<pre caption="Aktywowanie obsługi urządzeń wejściowych używających USB">
USB Support ---&gt;
  &lt;*&gt;   USB Human Interface Device (full HID) support
</pre>

<p>
Posiadacze laptopów z PCMCIA <e>nie</e> powinni korzystać ze sterowników dla
PCMCIA w jądrach 2.4. Nowsze sterowniki są dostępne w pakiecie <c>pcmcia-cs</c>, który
zainstalujemy po skompilowaniu jądra. Podobnych problemów nie ma ze sterownikami PCMCIA
jąder serii 2.6.
</p>

<p>
Poza sterownikami PCMCIA użytkownicy jąder serii 2.6 muszą również wkompilować
obsługę dla mostka posiadanej karty PCMCIA.
</p>

<pre caption="Włączanie obsługi PCMCIA w jądrach 2.6">
Bus options (PCI, PCMCIA, EISA, MCA, ISA)  ---&gt;
  PCCARD (PCMCIA/CardBus) support  ---&gt;
    &lt;*&gt; PCCard (PCMCIA/CardBus) support
<comment>(starsze karty wymagają tu opcji 16 bit - zapewne większość użytkowników zechce włączyć tą opcję)</comment>
    &lt;*&gt;   16-bit PCMCIA support
    [*]   32-bit CardBus support
<comment>(wybieramy odpowiednie mostki)</comment>
    --- PC-card bridges
    &lt;*&gt; CardBus yenta-compatible bridge support (NEW)
    &lt;*&gt; Cirrus PD6729 compatible bridge support (NEW)
    &lt;*&gt; i82092 compatible bridge support (NEW)
    &lt;*&gt; i82365 compatible bridge support (NEW)
    &lt;*&gt; Databook TCIC host bridge support (NEW)
</pre>

<p>
Po zakończeniu konfigurowania jądra przechodzimy do paragrafu <uri
link="#compiling">kompilowanie i instalowanie</uri>.
</p>

</body>
</subsection>
<subsection id="compiling">
<title>Kompilowanie i instalowanie</title>
<body>

<p>
Po skonfigurowaniu kernela przyszła pora na jego skompilowanie i instalację.
Opuszczamy program konfiguracyjny i rozpoczynamy proces kompilacji:
</p>

<pre caption="Kompilowanie jądra">
<comment>(dla jąder 2.4)</comment>
# <i>make dep &amp;&amp; make bzImage modules modules_install</i>

<comment>(dla jąder 2.6)</comment>
# <i>make &amp;&amp; make modules_install</i>
</pre>

<p>
Kiedy jądro skończy się kompilować należy przekopiować jego obraz do katalogu
<path>/boot</path>. Wybieramy dowolną nazwę dla naszego jądra jednak należy
pamiętać jaka to nazwa, gdyż będziemy jej potrzebowali w późniejszym czasie w
trakcie konfiguracji bootloadera. Należy pamiętać o zastąpieniu części wpisu
<path>&lt;kernel-version&gt;</path> swoją nazwą i wersją kernela.
</p>

<pre caption="Instalowanie jądra">
# <i>cp arch/i386/boot/bzImage /boot/&lt;kernel-version&gt;</i>
</pre>

<p>
Następnie przechodzimy do akapitu dotyczącego <uri
link="#kernel_modules">modułów</uri>.
</p>

</body>
</subsection>
</section>
<section id="genkernel">
<title>Alternatywnie: użycie genkernela</title>
<body>

<p>
Ten paragraf jest przeznaczony dla użytkowników, którzy zdecydowali się użyć
programu <c>genkernel</c> do skonfigurowania jądra.
</p>

<p>
Po zainstalowaniu źródeł należy je skonfigurować. Zrobimy to automatycznie przy
pomocy programu <c>genkernel</c>, który wykonuje cały proces dokładnie w ten sam
sposób w jaki jest konfigurowane jądro na płycie instalacyjnej. Konsekwencją
wyboru genkernela jest to, że system będzie zmuszony do wykrywania dostępnego
sprzętu przy każdym uruchomieniu komputera. W związku z tym, że genkernel nie
wymaga od użytkownika żadnych ręcznych poprawek w konfiguracji, jest doskonałym
rozwiązaniem dla tych wszystkich, którzy nie są najmocniejsi w samodzielnym
kompilowaniu jądra.
</p>

<p>
Zanim jednak zdradzimy jak używa się tego cudownego programu musimy wytłumaczyć
jak go zainstalować:
</p>

<pre caption="Instalowanie genkernela">
# <i>emerge genkernel</i>
</pre>

<p>
Użytkownicy jąder serii 2.6 mogą od razu skopiować konfigurację z płyty
instalacyjnej do miejsca skąd będzie mógł odczytać ją genkernel.
</p>

<pre caption="Kopiowanie konfiguracji genkernela z płyty instalacyjnej">
<comment>(wyłącznie dla użytkowników jąder serii 2.6)</comment>
# <i>zcat /proc/config.gz &gt; /usr/share/genkernel/x86/kernel-config-2.6</i>
</pre>

<p>
Źródła skompilujemy przy pomocy polecenia <c>genkernel all</c>. Kompilowanie
zajmie mnóstwo czasu, ponieważ <c>genkernel</c> zawiera niemal wszystkie
dostępne sterowniki.
</p>

<p>
Jeśli na partycji rozruchowej został stworzony inny system plików niż ext2 lub
ext3 to konieczne będzie dodanie potrzebnych sterowników, które można wybrać za
pomocą menu wywołanego poleceniem <c>genkernel --menuconfig all</c>. Sterowniki
te muszą być wkompilowane w jądro <e>na stałe</e>, nie można dodawać ich w
postaci modułów. Użytkownicy EVMS2 lub LVM2 powinni dodać również <c>--evms2</c>
lub <c>--lvm2</c> do listy argumentów.
</p>

<pre caption="Uruchamianie genkernela">
# <i>genkernel all</i>
</pre>

<p>
W toku tego procesu powstanie właściwy plik jądra, initrd (initial root disk)
oraz ogromna rzesza modułów. Nazwy plików jądra i initrd będą potrzebne przy
konfiguracji bootloadera do prawidłowego wypełnienia jego pliku
konfiguracyjnego, więc warto je sobie zapisać. Przy następnym uruchomieniu
komputera zostanie najpierw wykonany plik initrd, który wykryje cały dostępny
sprzęt i wczyta odpowiednie moduły, a następnie uruchomi się właściwy system.
</p>

<pre caption="Sprawdzanie nazw utworzonych plików jądra">
# <i>ls /boot/kernel* /boot/initramfs*</i>
</pre>

<p>
Następna czynność jeszcze bardziej upodobni nasz system do tego dostępnego na
płycie instalacyjnej, zemergujemy <c>coldplug</c>. Podczas gdy initrd automatycznie
wykrywa sprzęt, co jest niezbędne do uruchomienia systemu, <c>coldplug</c>
będzie wykrywał wszystko inne. Aby zemergować i uaktywnić <c>coldplug</c> należy
wpisać:
</p>

<pre caption="Instalacja i uruchamianie coldplug">
# <i>emerge coldplug</i>
# <i>rc-update add coldplug boot</i>
</pre>

</body>
</section>
<section id="kernel_modules">
<title>Moduły jądra</title>
<subsection>
<title>Konfigurowanie modułów</title>
<body>

<p>
Moduły ładowane w czasie startu systemu muszą zostać dopisane do pliku
<path>/etc/modules.autoload.d/kernel-2.4</path> (lub <path>kernel-2.6</path>).
Można tu również dodać dodatkowe opcje ich ładowania.
</p>

<p>
Listę wszystkich dostępnych modułów pokaże polecenia find z podaną poniżej
składnią.
</p>

<pre caption="Znajdowanie dostępnych modułów">
# <i>find /lib/modules/&lt;wersja jądra&gt;/ -type f -iname '*.o' -or -iname '*.ko'</i>
</pre>

<p>
Dla przykładu, aby załadować moduł <c>3c59x.o</c> należy edytować plik
<path>kernel-2.4</path> lub <path>kernel-2.6</path> i dodać tam jego nazwę.
</p>

<pre caption="Edytowanie /etc/modules.autoload.d/kernel-2.4">
<comment>(Przykład dla jąder 2.4)</comment>
# <i>nano -w /etc/modules.autoload.d/kernel-2.4</i>
</pre>

<pre caption="/etc/modules.autoload.d/kernel-2.4 lub kernel-2.6">
3c59x
</pre>

<p>
Kolejny etap instalacji to <uri link="?part=1&amp;chap=8">Konfigurowanie
systemu</uri>.
</p>

</body>
</subsection>
</section>
</sections>
