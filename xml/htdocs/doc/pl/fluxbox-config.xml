<?xml version="1.0" encoding="UTF-8"?>
<!-- $Header: /var/cvsroot/gentoo/xml/htdocs/doc/pl/fluxbox-config.xml,v 1.19 2007/05/11 10:52:41 rane Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/fluxbox-config.xml" lang="pl">
<title>Fluxbox - instalacja i konfiguracja</title>

<author title="Autor">
  <mail link="smithj@gentoo.org">Jonathan Smith</mail>
</author>
<author title="Redaktor">
  <mail link="alin@gentoo.org">Alin Dobre</mail>
</author>
<author title="Tłumaczenie">
  Mariusz Wołos
</author>
<author title="Tłumaczenie">
  <mail link="stawrul@gmail.com">Waldemar Korłub</mail>
</author>

<abstract>
Przewodnik ten opisuje w jaki sposób skonfigurować Fluxbox, menedżer okien
środowiska X11.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.7</version>
<date>2006-12-22</date>

<chapter>
<title>Wstęp</title>
<section>
<title>Wprowadzenie do menedżera okien Fluxbox</title>
<body>

<p>
Menedżery okien to programy, które są uruchamiane przez serwer X11 w celu
zarządzania aplikacjami graficznymi. Programy te (określane czasami skrótem WM
od ang. Window Manager) kontrolują gdzie poszczególne okna są umieszczane, jakie
mają rozmiary i które pulpity wirtualne mają do nich dostęp. Może to być
egzekwowane w sposób automatyczny, na podstawie zbioru reguł zdefiniowanych
przez użytkownika lub też wykonywane w reakcji na polecenia wydane za pomocą
myszki i/lub skrótów klawiszowych, w zależności od specyfiki menedżera okien.
</p>

<p>
Niektóre menedżery okien oferują funkcjonalność znacznie wykraczającą poza
zwykłe rozmieszczanie okien. Fluxbox dostarcza także platformę do uruchamiania
aplikacji, konfigurowania skrótów klawiszowych i obrazów tła jak również
wyświetlanie informacji. Program Metacity, który jest domyślnym menedżerem okien
w środowisku graficznym Gnome, nie dostarcza tych funkcji - są one dostępne
poprzez inne programy tego środowiska. Dlatego nie można powiedzieć, że Fluxbox
jest minimalistyczny w porównaniu do Metacity. Jednakże Fluxbox poza funkcjami
menedżera okien zawiera wszystkie inne niezbędne komponenty środowiska
graficznego i dlatego wiele osób używa go zamiast dużych środowisk jak KDE czy
Gnome.
</p>

<p>
Sprawa staje się jeszcze bardzie skomplikowana, gdy weźmiemy pod uwagę fakt, że
Fluxbox może zastąpić domyślnego menedżera okien w innych środowiskach
graficznych jak wspomniany już Gnome czy KDE. Niektórzy użytkownicy uważają, że
Metacity, menedżer okien w Gnome, nie posiada wystarczającej elastyczności, a z
drugiej strony Fluxbox nie ma wbudowanych wszystkich potrzebnych aplikacji i nie
oferuje takiego poziomu ich integracji, jakiego chcielibyśmy od kompletnego
środowiska graficznego. W takim przypadku uzasadnione jest używanie Fluxboksa
jako menedżera okien i środowiska Gnome dla pozostałych funkcji. Należy jednak
pamiętać, że w takim przypadku mogą wystąpić problemy związane z nakładaniem się
pewnych elementów.
</p>

<p>
Użytkownicy wybierający Fluxboksa jako środowisko graficzne mogą rozszerzyć jego
możliwości przez programy zewnętrzne. Taka kombinacja jest doskonałe w przypadku
dysponowania ograniczonymi zasobami sprzętowymi. Poza tym często jest to także
połączenie, które odpowiada najbardziej osobistym preferencjom użytkownika.
</p>

<p>
Przewodnik ten skierowany jest do osób nie znających Fluxboksa, zainteresowanych
nim oraz chcących go wykorzystać w swoim systemie. Pokażemy w nim jak za pomocą
zewnętrznych aplikacji rozszerzyć Fluxboksa o wiele przydatnych funkcji.
</p>

</body>
</section>
</chapter>
<chapter>
<title>Instalowanie Fluxboksa</title>
<section>
<title>Instalacja podstawowa</title>
<body>

<p>
Dzięki odpowiedniemu ebuildowi instalacja Fluxboksa jest dość prosta i szybka.
Poprzez dodanie flag USE <c>gnome</c> i <c>kde</c> można zapewnić zgodność
naszego menedżera z jego konkurentami. Z doświadczenia wiemy jednak, że nie jest
to konieczne. Wszystkie aplikacje związane z KDE i GNOME można zemergować i
skonfigurować osobno. Z powodzeniem będziemy mogli używać np. k3b (programu ze
środowiska KDE) do nagrywania płyt pod Fluxboksem.
</p>

<p>
Warto zaopatrzyć się w program, który będzie blokował sesję środowiska X przed
nieautoryzowanym dostępem - <c>xlock</c>. Większość użytkowników na pewno zechce
również mieć możliwość zmiany tła pulpitu. W tym celu należy zainstalować
program <c>eterm</c>, który jednocześnie jest ładnym terminalem dla X11.
</p>

<pre caption="Instalacja Fluxboksa">
# <i>emerge fluxbox xlockmore x11-terms/eterm</i>
</pre>

<p>
To wszystko - Fluxbox jest już zainstalowany! Jednak z domyślnym zestawem
narzędzi nie można w pełni korzystać z jego zalet. Kolejne paragrafy opisują
instalację innych, potencjalnie potrzebnych pakietów oraz proces konfiguracji
Fluxboksa i zewnętrznych programów, aby odpowiadały naszym wymaganiom. Należy
pamiętać o tym, że żaden z opisanych poniżej kroków nie jest obowiązkowy -
możemy dowolnie wybierać te elementy, które uznamy za przydatne.
</p>


</body>
</section>
</chapter>
<chapter>
<title>Konfigurowanie Fluxboksa</title>
<section>
<title>Przygotowanie środowiska X11</title>
<body>

<p>
Fluxboksa można traktować jak każdą inną aplikację uruchamianą w środowisku
X11. Aby go uruchomić, możemy uruchomić w konsoli polecenie <c>startx</c>, a
następnie w terminalu serwera X wpisać <c>fluxbox</c>. Jest to jednak dość
niewygodna metoda. Możliwe jest ustawienie automatycznego startowania fluxboksa
przy każdym uruchomieniu serwera X. Dokonuje się tego poprzez wydanie (z konta
zwykłego użytkownika) polecenia:
</p>

<pre caption="Edytowanie pliku xinit">
$ <i>echo exec startfluxbox > ~/.xinitrc</i>
</pre>

<p>
Takie rozwiązanie nie jest jednak wygodne dla większości użytkowników, którzy
przez cały czas chcą pracować w środowisku graficznym. Wpisywanie <c>startx</c>
za każdym razem po starcie komputera, aby dostać się do środowiska graficznego
jest bardzo uciążliwe. Takie postępowanie stanowi też potencjalne zagrożenie dla
nieświadomych użytkowników. Jeżeli ktoś zablokował ekran za pomocą
<c>xlock</c>, ale środowisko X11 uruchomił z konsoli, to ktoś inny, kto posiada
fizyczny dostęp do komputera może przełączyć się na konsolę z której uruchomiono
sesję X11, zabić ją i używać konta użytkownika. Aby zapobiec takiej sytuacji
można albo uruchomić sesję X11 w tle, albo uruchomić ją w sesji programu screen,
po czym odłączyć screen i wylogować się. Zdecydowanie nie jest to
najwygodniejsze rozwiązanie. Problem ten możemy rozwiązać używając graficznego
menedżera logowania. W takim jednak przypadku sesja X11 będzie uruchomiona z
konta superużytkownika (root) co również może nie być dobrym rozwiązaniem. W
momencie powstawania tego przewodnika nie są znane żadne sposoby nadużyć,
związane z tym faktem. Jeżeli jednak martwimy się, że może to powodować
zagrożenie dla bezpieczeństwa systemu, to albo zrezygnujmy z graficznego
menedżera logowania, albo stosujmy podane wyżej rozwiązanie z programem
screen. Należy przy tym pamiętać, że nie jest to kwestia dotycząca samego
Fluxboksa, ale całego środowiska X11.
</p>

<!--
thanks to Josh Nichols for helping cleanup this section. see comment #4 on bug
87330
-->

<p>
Mamy do wyboru kilka graficznych menedżerów logowania. Tutaj zajmiemy się
programem gdm. Możemy korzystać z innych menedżerów logowania, ale gdm pracuje
poprawnie zarówno z Fluxboksem jak i z innymi menedżerami okien, które możemy
posiadać zainstalowane jak np. GNOME, KDE czy xfce.
</p>

<pre caption="Menedżer logowania">
# <i>emerge gdm</i>
# <i>rc-update add xdm default</i>
</pre>

<impo>
Należy zwrócić uwagę na fakt, by najpierw zemergować gdm, a dopiero potem
dodawać skrypt xdm do poziomu startowego. Odwrócenie kolejności wykonania tych
poleceń zakończy się niepowodzeniem. Poza tym należy zmodyfikować jeden
systemowy plik konfiguracyjny.
</impo>

<pre caption="Edycja /etc/conf.d/xdm">
DISPLAYMANAGER="gdm"
</pre>

</body>
</section>
<section>
<title>Wystroje pulpitu i grafika</title>
<body>

<p>
Jeśli chcemy pozostać przy minimalistycznej wersji Fluxboksa, możemy ten
rozdział pominąć. W innym przypadku przyjrzymy się możliwości zmiany wyglądu
menedżera okien. W tym celu zainstalujemy wystroje pulpitu dla Fluxboksa,
grafiki związane z Gentoo do wykorzystania w dowolnym menedżerze okien i
wystroje dla menedżerów okien z rodziny *box.
</p>

<pre caption="Instalowanie wystrojów i grafik">
# <i>emerge commonbox-styles commonbox-styles-extra \
  fluxbox-styles-fluxmod gentoo-artwork</i>
</pre>

</body>
</section>
<section>
<title>Kolorowanie składni Fluxboksa w edytorze Vim</title>
<body>

<p>
Jeśli korzystamy z edytora <c>vim</c>, warto zainstalować specjalny schemat
kolorowania składni plików konfiguracyjnych Fluxboksa dla tego
edytora. Umożliwia on łatwiejsze i bardziej czytelne edytowanie zawartości
plików takich jak keys i init. Jest to bardzo mała wtyczka dla edytora vim,
dlatego też zaleca się jej zainstalowanie (no chyba, że jesteśmy fanami emacsa,
wtedy zaleca się wykonanie polecenia <c>emerge -C emacs &amp;&amp; emerge vim
gvim</c>) ;-).
</p>

<pre caption="Instalowanie wtyczki do kolorowania składni plików Fluxboksa">
# <i>emerge fluxbox-syntax</i>
</pre>


</body>
</section>
<section>
<title>Uruchamianie aplikacji</title>
<body>

<p>
Każdy menedżer okien wyposażony jest (albo powinien być wyposażony) w specjalny
program, za pomocą którego można uruchamiać programy bez konieczności otwierania
konsoli specjalnie do tego celu. We Fluxboksie takim specjalnym programem jest
<c>fbrun</c> i jest on zawsze zainstalowany wraz z Fluxboksem. Program ten można
wywołać poprzez wpisanie w linii poleceń <c>fbrun</c>, jednak uruchamianie z
konsoli programu <c>fbrun</c> po to, aby za jego pomocą uruchomić inny program
jest jeszcze gorszym rozwiązaniem niż po prostu uruchomienie tego innego
programu wprost z konsoli. Dlatego też warto zdefiniować klawisz skrótu albo
dodać odpowiednią pozycje do menu, która będzie uruchamiała <c>fbrun</c>, a
najlepiej wykonać obie te czynności.
</p>

<p>
Aby dodać do menu pozycję "Uruchom..." należy do pliku
<path>~/.fluxbox/menu</path> dopisać linię:
</p>

<pre caption="Dodawanie do menu pozycji uruchamiającej fbrun">
[exec] (Uruchom...) {fbrun}
</pre>

<p>
Więcej informacji na temat menu Fluxboksa znajduje się w dalszej części tego
przewodnika.
</p>

<p>
Więcej informacji, takich jak opcje uruchamiania, można uzyskać czytając
instrukcję lub wpisując <c>man fbrun</c>. Należy przy tym pamiętać, że w celu
wykorzystania opcji uruchamiania trzeba będzie ponownie edytować plik keys lub
menu, aby te opcje wprowadzić.
</p>

</body>
</section>


<section>
<title>Klawisze skrótów we Fluxboksie</title>
<body>

<p>
Standardowo Fluxbox wyposażony jest w bardzo ubogi zestaw klawiszy skrótu.
Pozwalają one jedynie na przełączanie między oknami oraz między pulpitami.
Zanim jednak zaczniemy modyfikować ten zestaw, należy wiedzieć kilka rzeczy. W
pliku keys jest kilka dziwnych modyfikatorów. Mod1 to powszechne znany klawisz
"Alt", a Mod4 jest klawiszem bez nazwy (klawisz windows). Control i Shift to
po prostu klawisze Control i Shift. Lepiej jest jednak stosować klawisze
Alt/Windows ponieważ inne aplikacje środowiska graficznego zwyczajowo
korzystają z klawiszy Control i Shift dla swoich własnych klawiszy skrótu.
</p>

<p>
Przedstawione przykłady są zupełnie dowolne. Użytkownik może dowolnie
modyfikować je w zależności od swoich potrzeb. Przewodnik ten uwzględnia
programy, które według autora są najczęściej używane, dlatego też również nazwy
programów można zastąpić tymi, które są stosowane przez użytkownika. Więcej
informacji można znaleźć w instrukcji Fluxboksa.
</p>

<p>
Mając tą świadomość, należy uruchomić edytor tekstu (jako zwykły użytkownik, nie
root), otworzyć plik <path>~/.fluxbox/keys</path> i zacząć udoskonalać klawisze
skrótu!
</p>

<pre caption="Modyfikowanie skrótów klawiaturowych.">
<comment>#blokuje sesję X11 dla bieżącego użytkownika</comment>
Mod4 l   :ExecCommand xlock

<comment># uruchamianie różnych programów. To są tylko przykłady dla zobrazowania zastosowania.
</comment>
Mod1 f   :ExecCommand firefox
Mod1 t   :ExecCommand thunderbird
Mod1 o   :ExecCommand oowriter
Mod1 v   :ExecCommand gvim

<comment># Fluxbox nie posiada funkcji regulacji głośności dźwięku. Należy więc
  ją dodać.
# (przyjęto, że używana jest ALSA. Jeżeli korzystamy z oss, jesteśmy
# zdani na samego siebie)</comment>
Mod1 e   :ExecCommand Eterm -name alsa -e alsamixer

<comment># Uruchomienie fbrun, który jednorazowo uruchamia inne programy.</comment>
Mod1 r   :ExecCommand fbrun

<comment># Programy pod kontrolą. To po prostu ułatwia życie...</comment>
Mod1 4   :Close
Mod1 m   :Minimize

<comment># jeżeli zainstalowany jest aterm (emerge x11-terms/aterm), to
# polecenie otworzy ładny przeźroczysty terminal, bez ramki, dobrze
# wpasowujący się w ekran o rozdzielczości 1024 x 768, pozostawiając miejsce na
# conky. Polecenie można dowolnie modyfikować. </comment>
Mod1 a   :ExecCommand aterm -name aterm -sl 3000 -tr +sb -sr -sk -bg black -fg \
white -fade 90 -bl -tn xterm -fn \
-misc-fixed-medium-r-normal-*-*-120-*-*-c-*-iso8859-2 -g 116x57

<comment># tak jak powyżej, ale otwierany jest terminal dla roota. Należy
# oczywiście znać hasło roota, aby z niego skorzystać.</comment>
Mod1 s   :ExecCommand aterm -name aterm -sl 3000 -tr +sb -sr -sk -bg black -fg \
white -fade 90 -bl -tn xterm -fn \
-misc-fixed-medium-r-normal-*-*-120-*-*-c-*-iso8859-2 -g 116x57 -e su -
</pre>

</body>
</section>
<section>
<title>Monitoring systemu</title>
<body>

<p>
Powszechnym życzeniem użytkowników jest posiadanie monitora systemu w środowisku
graficznym. Najbardziej popularnym narzędziem służącym do monitoringu systemu
jest Gkrellm, ale zgodnie z zasadą minimalizmu jakiej hołduje Fluxbox,
zastosowany zostanie prostszy program: conky. Warto pamiętać, że w Internecie
znajduje się znacznie więcej programów tego typu.
</p>

<pre caption="Instalowanie conky">
# <i>emerge conky</i>
</pre>

<p>
Domyślny plik konfiguracyjny dla Conky jest kiepsko opisany. Więcej informacji
można znaleźć w instrukcji do programu lub czytając tekst <uri
link="/doc/pl/conky-howto.xml">Konfiguracja conky</uri>.
</p>

</body>
</section>
<section>
<title>Ikony</title>
<body>


<p>
Standardowo Fluxbox nie jest wyposażony w żadne narzędzie do wyświetlania ikon
na pulpicie. Wszystkie czynności załatwiane są za pomocą klawiszy skrótu, lub za
pomocą menu wywoływanego kliknięciem prawym klawiszem myszy. iDesk to program
pozwalający na zaspokojenie potrzeby posiadania ikon, przeznaczony dla
użytkowników z minimalistycznymi menedżerami okien i umożliwiający wyświetlanie
ikon w głównym oknie. Posiada też kilka świetnych dodatkowych funkcji, na
przykład związanych z przezroczystością. Pomijając nazwę, produkt ten nie ma nic
wspólnego z Apple i Macintoshami (a przynajmniej my nic o tym nie
wiemy). Instalowanie iDesk jest proste:
</p>

<pre caption="Instalowanie iDesk">
# <i>emerge idesk</i>
</pre>

<!--
if someone wants to write a better description of idesk, feel free. it would be
appreciated!
-->

<p>
Po zainstalowaniu należy wybrać zestaw ikon do wyświetlania. IDesk informacje o
wyświetlanych ikonach przechowuje w pliku <path>~/.ideskrc</path>. Dodawanie
ikon jest zadaniem raczej pracochłonnym i nie może zostać dobrze opisane w tym
przewodniku. Aby uzyskać więcej informacji można przeczytać <c>man idesk</c> lub
skorzystać z następujących stron: <uri
link="http://idesk.sourceforge.net/wiki/index.php/Idesk-usage">iDesk's Usage
Guide</uri> oraz <uri
link="http://forums.gentoo.org/viewtopic-t-87262.html">tego wątku</uri> na
oficjalnym forum Gentoo.
</p>

</body>
</section>
<section>
<title>Graficzny menedżer plików.</title>
<body>

<p>
Należy zauważyć, że Gentoo nie potrzebuje graficznego menedżera plików. Wedle
skromnej opinii autora, możliwym i w istocie prostszym sposobem jest
przeprowadzanie wszelkich operacji na plikach z linii poleceń. Nie każdy jednak
musi się z tym zgadzać...
</p>

<p>
Wielu nowych użytkowników Gentoo/Fluxboksa jest zniechęconych brakiem
graficznego menedżera plików takiego jak np. <c>nautilus</c> w Gnome. Fluxbox
sam w sobie nie posiada takiego menedżera, ale jak zwykle, bardzo łatwo można
doinstalować taki menedżer plików. Wybór jest bardzo szeroki, ale w tym
przewodniku ograniczymy się do dwóch. Jeden dla <uri
link="#gentoo">minimalistów</uri>, którzy lubią proste tekstowe podejście i
drugi dla wszystkich, którzy lubią <uri link="#rox">klikać w ikony</uri>.
Można oczywiście zainstalować i wypróbować obydwa.
</p>

</body>
</section>
<section id="gentoo">
<title>Menedżer plików gentoo - minimalizm</title>
<body>

<p>
Gentoo jest menedżerem plików, który posiada wszelkie atuty graficznego
menedżera plików, ale pozbawiony jest kolorowych wodotrysków jakie zwyczajowo są
dołączane do takiego programu.
</p>

<pre caption="Instalowanie graficznego menedżera plików">
# <i>emerge gentoo</i>
</pre>

<note>
Menedżer plików Gentoo jest projektem zupełnie niezwiązanym z dystrybucją Gentoo
Linux. Więcej informacji na ten temat można znaleźć w dokumencie <uri
link="/main/pl/name-logo.xml#doc_chap4">Wytyczne dotyczące używania nazwy i logo
Gentoo</uri>.
</note>

<p>
Z założenia menedżer plików Gentoo ma być w pełni konfigurowalny, a więc można
go dowolnie dopasować do własnych potrzeb.
</p>


</body>
</section>
<section id="rox">
<title>Menedżer plików Rox - zawiera ikony</title>
<body>

<p>
Menedżer plików Rox korzysta z ikon oraz tekstu i w bardzo dużym stopniu
przypomina Eksploratora Windows.
</p>

<pre caption="Instalowanie menedżera plików Rox">
# <i>emerge rox</i>
</pre>

<p>
Działanie menedżera plików Rox jest w zasadzie takie jak wielu innych
tradycyjnych graficznych menedżerów plików, a więc jego obsługa powinna być
intuicyjna. Jeżeli tak nie będzie to zawsze można skorzystać z instrukcji do
programu.
</p>

</body>
</section>
<section>
<title>Przeglądarka obrazów</title>
<body>

<p>
Wiele menedżerów okien wyposażonych jest w narzędzie do przeglądania obrazów. Są
to małe, nie rozbudowane aplikacje, które nie dają możliwości edytowania plików
(co z kolei jest zadaniem aplikacji takich jak <c>gimp</c> i
podobnych). Aplikacja taka jest konieczna jeżeli korzystamy tylko z linii
poleceń lub z menedżera plików takiego jak <c>gentoo</c> lub <c>rox</c>.
</p>

<pre caption="Instalowanie gqview">
# <i>emerge gqview</i>
</pre>

<p>
<c>gqview</c> może zostać uruchomiony w każdym katalogu i można nim przeglądać
obrazy we wszystkich obsługiwanych formatach.
</p>

</body>
</section>
<section>
<title>Ustawienie schematu wyglądu, tła i skryptu startowego</title>
<body>

<p>
Fluxbox posiada wiele schematów wyglądu. Są one dostępne z menu wywoływanego
prawym kliknięciem myszy, w pozycji "Fluxbox menu", a potem "System Styles".
Każdy z nich ustawia własne tło, które jest albo jednolitym kolorem, albo jakimś
rodzajem gradientu koloru. Bez względu na to jaki schemat wyglądu jest wybrany
to i tak większość użytkowników woli ustawić własny typ tła. Aby to zrobić
należy poddać edycji kolejny plik konfiguracyjny Fluxboksa, który odpowiada za
to co dzieje się podczas jego startu. Należy więc uruchomić edytor tekstu i
otworzyć plik <path>~/.fluxbox/startup</path>.
</p>

<p>
Jeżeli plik ten już istnieje to należy wykasować jego zawartość. Do
nowo utworzonego pliku należy dodać poniżej przedstawioną treść, usuwając wedle
potrzeb znaki komentarza z interesujących użytkownika linii oraz uzupełniając
wartości dla pól wypełnionych DUŻYMI LITERAMI.
</p>

<pre caption="Edytowanie skryptu startowego Fluxboksa.">
<comment># Gentoo's Fluxbox startup script

# Programs which need to run constantly, as opposed to a one time execution,
# need "&amp;" at the end of the command.

# Show the Fluxbox splash-screen
#fbsetbg -C /usr/share/fluxbox/splash.jpg

# This sets a background. You must have a program setup to do this
# (x11-terms/eterm is recommended)
#fbsetbg -f PATH_TO_IMAGE

# Custom fonts directory
#xset +fp PATH_TO_FONT_DIRECTORY

# Starts the icons program
#idesk &amp;

# This MUST be the last command!</comment>
exec /usr/bin/fluxbox -log ~/.fluxbox/log
</pre>

</body>
</section>
<section>
<title>Generowanie menu</title>
<body>

<p>
Do stworzenia menu możemy użyć edytora tekstu. Jeżeli takie podejście nas
interesuje możemy pominąć tę część i przejść od razu do
rozdziału <uri link="#manual_menu">Ręczne edytowanie menu.</uri>.
</p>

<p>
Po utworzeniu menu za pomocą automatycznego generatora (co zostało opisane w
kolejnym paragrafie) można edytować <path>~/.fluxbox/menu</path> ręcznie, aby
dodać pozycje, lub usunąć programy, z których nie korzystamy. Zauważyć przy tym
należy, że usunięcie z menu określonej pozycji nie usuwa z systemu
odpowiadającej tej pozycji aplikacji. Dana aplikacja nadal może być uruchomiona
z linii poleceń.
</p>

<p>
W systemie, w którym zainstalowano Fluxboksa znajduje się też program o nazwie
<c>fluxbox-generate_menu</c>, który służy do automatycznego generowania
menu. Aby go używać należy posiadać Fluxbox w wersji 0.9.13 lub nowszej.
Pewność, że jest to odpowiednia wersja, uzyskamy po wydaniu polecenia <c>emerge
--sync &amp;&amp; emerge -u fluxbox</c>. Z najnowszą wersją Fluxboksa
zainstaluje się specjalna wersja skryptu, zawierająca poprawki dla Gentoo, które
umożliwiają mu odnalezienie większej ilości programów. Skrypt dzięki temu staje
się znacznie praktyczniejszy niż poprzednia jego wersja; pozwala na odnalezienie
w systemie programów, o których istnieniu użytkownik nie ma pojęcia. Uruchamiamy
go w poniższy sposób (z konta zwykłego użytkownika):
</p>

<pre caption="Generowanie menu dla wersji >=fluxbox-0.9.13">
$ <i>fluxbox-generate_menu -is -ds</i>
</pre>

<p>
Polecamy uaktualnienie Fluxboksa i skorzystanie z polecenia
<c>fluxbox-generate_menu -is -ds</c> zamiast pracy z innymi programami tego
typu, jak np. <c>mmaker</c>, ponieważ nie są one dostosowane do struktury
katalogów w Gentoo.
</p>

<note>
Po zastosowaniu tej metody, nadal istnieje możliwość ręcznego sterowania
zawartością menu. Ręczne utworzenie i edycja <path>~/.fluxbox/usermenu</path>
(patrz następny rozdział) pozwala na stworzenie menu dopasowanego do wymagań
użytkownika, które nie zostanie skasowane przy następnym uruchomieniu skryptu
<c>fluxbox-generate_menu</c>.
</note>

</body>
</section>
<section id="manual_menu">
<title>Ręczne edytowanie menu.</title>
<body>

<p>
Menu Fluxboksa znajduje się w pliku tekstowym o bardzo prostej składni, którą
poznamy w tym rozdziale. Domyślnym miejscem przechowywania pliku menu jest
<path>~/.fluxbox/menu</path>.
</p>

<p>
Pozycje w menu, które uruchamiają aplikacje, definiowane są za pomocą elementu
<c>[exec]</c>. Pozycje menu definiuje się po elemencie <c>[begin]</c> (pozycje
główne), lub między elementami <c>[submenu]</c> i <c>[end]</c> (podmenu), np.:
</p>

<pre caption="Definiowanie nowej pozycji w menu.">
# Custom fluxbox menu
[begin] (Fluxbox)
  <comment>(...)</comment>
  [exec] (XTerm White on Black) {xterm -ls -fg white -bg black}
  <comment>(...)</comment>
  [submenu] (More terminals)
    [exec] (Aterm default) {aterm}
    [exec] (Rxvt default) {rxvt}
  [end]
  <comment>(...)</comment>
[end]
</pre>

<p>
Główne pozycje menu zaczynają się tagiem <c>[begin]</c>, po którym w
nawiasach umieszczona jest nazwa menu. Główne menu kończy się tagiem
<c>[end]</c>. Wszystkie polecenia menu (zwane tutaj tagami) zamknięte są w
nawiasy prostokątne, nazwy pozycji w nawiasy, a właściwe polecenie zamknięte
jest w nawiasy klamrowe. Składnia pliku dopuszcza stosowanie komentarzy w
postaci linii rozpoczynających się od <c>#</c>.
</p>

<p>
W powyższym przykładzie pierwsza linia z elementem <c>[exec]</c> definiuje nową
pozycję w menu o nazwie "XTerm White on Black", która będzie uruchamiała
polecenie <c>xterm -ls -fg white -bg black</c> zupełnie tak samo jak gdyby to
miało miejsce w linii poleceń. Dalej mamy podmenu zdefiniowane za pomocą tagu
<c>[submenu]</c> o nazwie "More terminals", w którym znajdują się dwie kolejne
pozycje z poleceniami <c>[exec]</c>. Każda definicja podmenu musi być zakończona
tagiem <c>[end]</c>.
</p>
<p>
Istnieją też inne polecenia, które można zastosować w pliku
<path>~/.fluxbox/menu</path>. Więcej informacji na ten temat można znaleźć w
<uri link="http://www.fluxbox.org/docbook.php">oficjalnej dokumentacji</uri>.
</p>

</body>
</section>
<section>
<title>Zasoby</title>
<body>

<ul>
  <li><uri link="http://fluxbox-wiki.org">Fluxbox wiki</uri></li>
  <li>Użytkownicy i deweloperzy na kanale #fluxbox w sieci irc.freenode.net</li>
</ul>

</body>
</section>
<section>
<title>Podsumowanie</title>
<body>

<p>
Gratulacje! Fluxbox jest już zainstalowany, skonfigurowany i gotowy do pracy.
Pytania i sugestie można kierować poprzez e-mail do autora. Można też zgłosić
raport o błędzie na <uri link="http://bugs.gentoo.org">Bugzillę</uri>.
</p>

</body>
</section>
</chapter>
</guide>
