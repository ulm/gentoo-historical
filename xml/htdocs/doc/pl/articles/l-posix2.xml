<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/pl/articles/l-posix2.xml,v 1.1 2006/06/05 15:47:25 shadoww Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/articles/l-posix2.xml" disclaimer="articles" lang="pl">
<title>Wszystko o wątkach systemu POSIX, część druga</title>
<author title="Author">
  <mail link="drobbins@gentoo.org">Daniel Robbins</mail>
</author>
<author title="Tłumaczenie">
<mail link="rzadzins@wit.edu.pl">Patryk Rządziński</mail>
</author>

<abstract>
Wątki zaimplementowane w systemie POSIX to świetny sposób na poprawienie 
osiągów i użyteczności programu. W tej części instrukcji, Daniel Robbins 
pokazuje jak właściwie korzystać z wątków w kodzie programów. Omawiane 
są także liczne szczegóły wyjaśniające ich działanie, toteż po lekturze 
tego dokumentu czytelnik będzie w stanie tworzyć własne aplikacje 
wielowątkowe.
</abstract>

<!-- The original version of this article was published on IBM developerWorks,
and is property of Westtech Information Services. This document is an updated
version of the original article, and contains various improvements made by the
Gentoo Linux Documentation team -->

<version>1.2</version>
<date>2005-10-09</date>

<chapter>
<title>Urządzenia zwane muteksami</title>
<section id="watek3.c">
<title>Zamuteksuj mnie!</title>
<body>

<p>
W <uri link="/doc/pl/articles/l-posix1.xml">poprzedniej części</uri> tego
artykułu omawiany był przykładowy program, który w wyniku swojego działania 
zwrócił nieoczekiwany wynik. Każdy z dwu wątków inkrementował zmienną globalną 
dwadzieścia razy, w wyniku czego wynik powinien był wynieść 40. Tak się jednak 
nie stało i otrzymaliśmy 21. Co się stało? Problem tkwił w tym, że obie 
inkrementacje wzajemnie nadpisywały swoje wyniki. Spójrzmy na poprawiony kod, 
który wykorzystuje <b>muteksy</b> (ang. mutex, od mutual exclusion), aby sobie 
z tym poradzić.
</p>

<pre caption="watek3.c">
#include &lt;pthread.h&gt;
#include &lt;stdlib.h&gt;
#include &lt;unistd.h&gt;
#include &lt;stdio.h&gt;

int mojazmiennaglobalna;
pthread_mutex_t mojmuteks=PTHREAD_MUTEX_INITIALIZER;

void *MojaFunkcjaDlaWatku(void *arg) {
  int i,j;
  for ( i=0; i&lt;20; i++ ) {
    pthread_mutex_lock(&amp;mojmuteks);
    j=mojazmiennaglobalna;
    j=j+1;
    printf(".");
    fflush(stdout);
   sleep(1);
    mojazmiennaglobalna=j;
    pthread_mutex_unlock(&amp;mojmuteks);
  }
  return NULL;
}

int main(void) {

  pthread_t mojwatek;
  int i;

  if ( pthread_create( &amp;mojwatek, NULL, MojaFunkcjaDlaWatku, NULL) ) {
    printf("blad przy tworzeniu watka.");
    bort();
  }

  for ( i=0; i&lt;20; i++) {
    pthread_mutex_lock(&amp;mojmuteks);
    mojazmiennaglobalna=mojazmiennaglobalna+1;
    pthread_mutex_unlock(&amp;mojmuteks);
    printf("o");
    fflush(stdout);
    sleep(1);
  }

  if ( pthread_join ( mojwatek, NULL ) ) {
    printf("blad przy konczeniu watka.");
    abort();
  }

  printf("\nWartosc mojej zmiennej globalnej to %d\n",mojazmiennaglobalna);

  exit(0);

}
</pre>

</body>
</section>
<section>
<title>Wyjaśnienie</title>
<body>

<p>
Gdyby porównać ten kod z tym, który zamieściłem w <uri
link="/doc/en/articles/l-posix1.xml">poprzednim artykule</uri>, uważny 
czytelnik z pewnością zauważy, że pojawiły się wywołania funkcji 
pthread_mutex_lock() oraz pthread_mutex_unlock(). Umożliwiają one wykonywanie 
jednoczesnych operacji. Gdy jeden wątek ma odblokowany muteks, to drugi ma 
zablokowany. 
</p>

<p>
Tak właśnie działają muteksy. Jeśli wątek A próbuje zablokować muteks, podczas 
gdy wątek B już go blokuje, to wówczas A zostaje uśpiony. Jak tylko B zwolni
muteks (dzięki funkcji pthread_mutex_unlock()), A będzie w stanie go zablokować
na swój użytek (innymi słowy, pthread_mutex_lock() zwróci kod sukcesu). 
Analogicznie, jeśli wątek C spróbuje zablokować ten muteks, podczas gdy A już 
blokuje, to C zostanie uśpiony na jakiś czas. Wszystkie wątki, które zostaną
uśpione, będą kolejkowane do danego muteksu.
</p>

<p>
Zazwyczaj funkcje pthread_mutex_lock() i pthread_mutex_unlock() stosuje się, 
aby chronić swoje współdzielone struktury danych, a dokładniej  upewnić się, 
że w danym momencie tylko jeden wątek ma dostęp do pewnych danych. Oczywiście, 
jeśli jakiś wątek chce zablokować obecnie odblokowany muteks, to biblioteka 
wątków mu to umożliwi bez potrzeby usypiania go.
</p>

<figure link="/images/docs/l-posix-mutex.gif" caption="Cztery znurty odgrywają 
scenkę z wywołaniami pthread_mutex_lock()"/>


<p>
Na powyższym obrazku, ten wątek, który blokuje muteks, otrzymuje dostęp do 
pełnej struktury danych. Nie musi się martwić, że inny wątek coś namiesza w 
międzyczasie. Ta struktura danych jest de facto niedostępna dopóki, dopóty 
muteks ten pozostaje zablokowany. To tak, jakby funkcje pthread_mutex_lock() 
oraz pthread_mutex_unlock() były znakami informującymi o pracach drogowych na 
danym odcinku jezdni, tu na wybranym fragmencie kodu. Są ostrzeżeniem dla
innych  wątków i zmuszają je, aby poszły spać. Rzecz jasna, taki przykład
jest prawdziwy tylko wtedy, gdy każdą operację odczytu i zapisu ujmiemy w
wywołanie tych funkcji.
</p>

</body>
</section>
<section>
<title>Dlaczego właściwie muteks?</title>
<body>

<p>
Brzmi interesująco, ale dlaczego mielibyśmy chcieć usypiać nasze wątki?
W końcu, czyż ich główną zaletą nie miało być współbieżne i czasami 
jednoczesne działanie? Jest to niewątpliwie prawda, aczkolwiek każdy, 
choć trochę bardziej zaawansowany program wielowątkowy będzie wymagał 
użycia muteksów. Rzućmy okiem jeszcze raz na nasz przykład, aby 
zrozumieć dlaczego.
</p>

<p>
Warto zwrócić uwagę, że w MojaFunkcjaDlaWątku() muteks jest blokowany przy 
początku pętli i zwalniany przy jej końcu. W tym przykładzie, "mojmuteks" jest 
używany, aby chronić zmienną "mojazmiennaglobalna". Zgodnie z przykładem, 
wartość jest kopiowana do zmiennej lokalnej, a następnie inkrementowana, po 
czym wywoływana jest funkcja sleep(1) i dopiero wówczas zawartość zmiennej 
lokalnej jest zapisywana do naszej zmiennej globalnej. Bez muteksu nasza 
funkcja nadpisze wartość zmiennej globalnej, gdy wyjdzie ze sleep(1). 
Korzystanie z muteksu zapewnia nas, że tak się nie stanie. Na wszelki wypadek 
dodam, że użycie funkcji sleep() w tym przykładzie służyło tylko spowodowaniu 
wadliwego działania. Poza tym, jest tutaj całkowicie zbędna. Program watek3.c 
w wyniku swojego funkcjonowania zwraca już poprawne wartości:</p>

<pre caption="Wynik działania programu watek3">
$ <i>./watek3</i>
o..o..o.o..o..o.o.o.o.o..o..o..o.ooooooo
Wartosc mojej zmiennej globalnej to 40
</pre>

<p>
Aby w dalszym stopniu zbadać ten przykład, obejrzyjmy kod inkrementacji w
naszym przykładzie.
</p>

<pre caption="Kod inkrementacji">
Kod inkrementacji w MojaFunkcjaDlaWatku():
        j=mojazmiennaglobalna;
        j=j+1;
        printf(".");
        fflush(stdout);
        sleep(1);
        mojazmiennaglobalna=j;

Kod inkrementacji w głównym wątku:
        mojazmiennaglobalna=mojazmiennaglobalna+1;
</pre>

<p>
Dla takiego kodu, w przypadku jednowątkowego programu, należałoby oczekiwać, 
że MojaFunkcjaDlaWątku() wykona się całkowicie, a następnie zacznie się 
wykonywać część kodu w funkcji main(). W programie wielowątkowym bez muteksów 
program zazwyczaj będzie się jednak wykonywał w następującym porządku (dzięki 
funkcji sleep()):
</p>

<pre caption="Kolejność wykonywania się">
  wątek MojaFunkcjaDlaWątku()           wątek główny

  j=mojazmiennaglobalna;
  j=j+1;
  printf(".");
  fflush(stdout);
  sleep(1);                             mojazmiennaglobalna=mojazmiennaglobalna+1;
  mojazmiennaglobalna=j;
</pre>

<p>
Ponieważ program wykona się w takiej kolejności, modyfikacje przeprowadzone w 
wątku głównym na zmiennej globalnej zostają nadpisane, w wyniku czego 
użytkownik otrzymuje niewłaściwy wynik działania programu. Gdybyśmy tutaj 
manipulowali wskaźnikami, najprawdopodobniej otrzymalibyśmy błąd związany z 
naruszeniem ochrony pamięci. Należy zwrócić uwagę, że MojaFunkcjaDlaWątku() 
wykonuje wszystkie swoje instrukcje w kolejności chronologicznej. Po prostu, 
problem związany jest z tym, że operacje wykonują dwa wątki, a nie, że któryś 
z nich przetwarza instrukcje w niewłaściwej kolejności.
</p>

</body>
</section>
<section>
<title>Wątki od środka, część pierwsza</title>
<body>

<p>
Zanim wytłumaczę, w jaki sposób znajduję miejsca, gdzie trzeba użyć wątków, 
chciałbym zaprezentować ich działanie od wewnątrz. Oto przykład pierwszy: 
</p>

<p>
Załóżmy, że w głównym wątku tworzone są trzy inne wątki: A, B oraz C,
wywoływane w odpowiedniej kolejności: 
</p>

<pre caption="Kolejność tworzenia wątków">
  pthread_create( &amp;watek_a, NULL, MojaFunkcjaDlaWatku, NULL);
  pthread_create( &amp;watek_b, NULL, MojaFunkcjaDlaWatku, NULL);
  pthread_create( &amp;watek_c, NULL, MojaFunkcjaDlaWatku, NULL);
</pre>

<p>
Po pierwszym, sukcesywnym wywołaniu pthread_create() można założyć, że albo 
wątek A istnieje albo jest obecnie zatrzymany. Po drugim, sukcesywnym  
wywołaniu oba wątki, główny i B mogą zakładać, że A istnieje lub jest 
wstrzymany.
</p>

<p>
Jednak gdy tylko drugie wywołanie pthread_create() zwróci wartość, główny wątek 
nie może założyć, który wątek, A czy B, rozpocznie swoje działanie w 
przyszłości jako pierwszy. Mimo, że oba wątki istnieją, to jądro systemu wraz 
z biblioteką zadecydują, któremu z nich przydzielić kwant czasu procesora. Nie 
ma reguły na to, który z nich wykona się pierwszy. Jest jednak całkiem 
prawdopodobne, że to A będzie pierwsze, po prostu nie ma na to gwarancji. 
Prawdopodobieństwo jest za to mniejsze na maszynach wieloprocesorowych. 
Programiści, którzy z góry zakładają, że A wykona się przed B, będą mieli kod 
działający poprawnie w 99% przypadków. A może gorzej - działający w 100% na ich 
komputerach, ale w 0% przypadków na cztero-procesorowych maszynach ich klientów.
</p>

<p>
Kolejną wnioskiem, jaki można wyciągnąć z powyższego przykładu jest fakt, że 
biblioteka wątków zachowuje kody wykonywania dla każdego wątku z osobna. 
Innymi słowy, te trzy wywołania funkcji pthread_create() wykonają się w takiej 
kolejności, w jakiej są wywoływane. Z perspektywy głównego wątku, cały kod 
jest wykonywany w odpowiedniej kolejności. Czasami można ten fakt wykorzystać 
do optymalizacji niektórych części naszych programów. Na przykład, w powyższym 
kodzie, wątek C może założyć, że A i B się wykonują, lub są zakończone. Nie 
musi się martwić, że A czy B mogły nie powstać, a takie zachowanie może 
posłużyć pewnej optymalizacji aplikacji wielowątkowych.
</p>

</body>
</section>
<section>
<title>Wątki od środka, część druga</title>
<body>

<p>
A teraz kolejny, hipotetyczny przykład. Załóżmy, że mamy kilka wątków, które 
wykonują następujący kod:
</p>

<pre caption="Wywoływany kod">
  mojazmiennaglobalna=mojazmiennaglobalna+1;
</pre>

<p>
Czy trzeba blokować muteks przed każdą inkrementacją i blokować po? Niektórzy 
powiedzą, że nie. Jest bardzo prawdopodobne, że kompilator skompiluje ten kod 
jako pojedynczą instrukcję języka maszynowego, a jak wiadomo, pojedynczej 
instrukcji nie da się przerwać, jeśli jest już wykonywana. Nawet system 
przerwań sprzętowych przestrzega tej reguły. Wiedząc to, ma się chęć 
zrezygnowania z pthread_mutex_lock() i pthread_mutex_unlock(), jednak takie 
wyjście byłoby błędne. 
</p>

<p>
Czy gadam jak mięczak? Właściwie, to nie. Po pierwsze, nie należy zakładać, że 
coś zostanie skompilowane jako pojedyncza instrukcja kodu maszynowego, chyba, 
że ktoś to sprawdza później w języku niskopoziomowym. Nawet, jeśli programista 
zdecyduje się na dołożenie asercji upewniających go o tym, to i tak mogą 
pojawić się problemy.
</p>

<p>
Dlaczego? Korzystanie z pojedynczych asercji prawdopodobnie będzie działać 
idealnie na komputerze jednoprocesorowym. Każda inkrementacja nastąpi 
automatycznie, a więc jest spora szansa, że wynik będzie zgodny z oczekiwanym. 
Jednak na maszynie wieloprocesorowej będzie inaczej. Tam taka instrukcja 
mogłaby być wykonywana przez wiele jednostek procesorowych jednocześnie. 
Należy też pamiętać, że zmiana w pamięci musi przejść przez pamięć cache L1 
oraz L2 i dopiero trafi do pamięci głównej. Maszyna wieloprocesorowa to nie 
tylko więcej procesorów. Jest tam także specjalny sprzęt zarządzający dostępem 
do pamięci. W rezultacie, programista nie może wiedzieć, który procesor 
obsłuży daną instrukcję. Aby nasz kod był przewidywalny i stabilny, powinniśmy  
korzystać z muteksów. Wprowadzą one barierę w pamięci, która upewni nas, że 
operacje czytania i pisania na zmiennych odbędą się w takiej kolejności, w 
jakiej wątki blokują wybrany muteks.
</p>

<p>
Weźmy pod uwagę maszynę o symetrycznej architekturze wieloprocesorowej, która 
odświeża pamięć główną 32-bitowymi blokami. Gdyby inkrementować 64-bitową 
zmienną całkowitą bez pomocy muteksów, to cztery najstarsze bajty mogą być od 
jednego procesora, a cztery pozostałe od innego. Pech! Co gorsze, taki program 
może nawalić kiedyś na maszynie naszego klienta o trzeciej w nocy.
David R. Butenhof omawia możliwe permutacje programowania bez używania 
muteksów w swojej książce "Programowanie przy pomocy wątków w POSIX" 
(patrz <uri link="#źródła">źródła</uri> na końcu tego artykułu).
</p>

</body>
</section>
<section>
<title>Wiele muteksów</title>
<body>

<p>
Jeśli upchamy do programu zbyt wiele muteksów, to stracimy na współbieżności, 
a w rezultacie może okazać się, że będzie on działał wolniej, niż taki sam 
program jednowątkowy. Gdyby muteksów zaś było za mało, to mogą pojawić się 
błędy w funkcjonowaniu. Na szczęście istnieje złoty środek. Po pierwsze, 
muteksy należy stosować do kolejkowania dostępu do *danych współdzielonych*. 
Nie należy używać muteksów do danych prywatnych albo do takich, do których 
 w danej chwili dostęp może mieć tylko jeden wątek.
</p>

<p>
Po drugie, w przypadku korzystania ze współdzielonych struktur danych, należy 
korzystać z muteksów zarówno dla operacji odczytu jak i zapisu - zwyczajnie 
otaczając dane bloki instrukcji wywołaniami funkcji pthread_mutex_lock() oraz 
pthread_mutex_unlock(). Można też zastosować je wszędzie tam, gdzie jakieś 
niezmienniki zostały naruszone. Trzeba się więc nauczyć przeglądać swój kod 
z perspektywy programu jednowątkowego i upewnić się, że każdy inny wątek 
ma zwięzły i przyjazny wgląd do pamięci. To może zająć wiele dodatkowych 
godzin, ale gdy takie programowanie wejdzie nam w nawyk, to dalsze 
działania na muteksach przyjdą nam bez potrzeby <e>dłuższego</e> zastanawiania 
się. 
</p>

</body>
</section>
<section>
<title>Korzystanie z wywołań - inicjalizacja</title>
<body>

<p>
Czas na przegląd wszystkich możliwych sposobów korzystania z muteksów. 
Zaczniemy od inicjalizacji. W przykładzie 
<uri link="#watek3.c">watek3.c</uri>, skorzystałem z inicjalizacji statycznej, 
czyli zadeklarowania zmiennej typu pthread_mutex_t, a następnie przypisaniu 
jej stałej wartości PTHREAD_MUTEX_INITIALIZER:
</p>

<pre caption="Przykład inicjalizacji">
pthread_mutex_t mojmuteks=PTHREAD_MUTEX_INITIALIZER;
</pre>

<p>
To całkiem proste. Można także tworzyć muteksy dynamicznie. Robi się tak, gdy 
kod alokuje nowy muteks za pomocą funkcji malloc(). Wówczas metoda statyczna 
się nie sprawdzi. Należy skorzystać z funkcji pthread_mutex_init():
</p>

<pre caption="Sposób na dynamiczne tworzenie muteksów">
int pthread_mutex_init( pthread_mutex_t *mojmuteks, const pthread_mutexattr_t *attr)
</pre>

<p>
Jak widać, pthread_mutex_init() przyjmuje wskaźnik do zaalokowaniej uprzednio 
w pamięci zmiennej na muteks oraz opcjonalny argument typu wskaźnik do 
pthread_mutexattr_t. Struktura ta może być użyta do ustawienia różnorakich 
atrybutów dla danego muteksu. Zazwyczaj jednak, atrybuty te nie są potrzebne, 
toteż korzysta się w tym miejscu z pseudowartości NULL.
</p>

<p>
Kiedykolwiek używana jest funkcja pthread_mutex_init() w celu inicjalizacji 
muteksu, to należy potem posprzątać za pomocą pthread_mutex_destroy(). 
Funkcja ta przyjmuje jako argument wskaźnik do zmiennej typu 
pthread_mutex_t i zwalnia wszelkie zasoby, jakie są alokowane dla danego 
muteksu podczas podczas jego tworzenia. Należy jednak zwrócić uwagę, że nie 
zwalnia pamięci zarezerwowanej na samą zmienną pthread_mutex_t, tylko obszar 
pamięci z danymi. Warto także nadmienić, iż obie funkcje pthread_mutex_init() 
i pthread_mutex_destroy() zwracają zero jako kod sukcesu.
</p>

</body>
</section>
<section>
<title>Korzystanie z wywołań - blokowanie</title>
<body>

<pre caption="Przykład blokowania">
pthread_mutex_lock(pthread_mutex_t *mojmuteks)
</pre>

<p>
Funkcja pthread_mutex_lock() przyjmuje pojedynczy argument w postaci wskaźnika 
do muteksu. Jeśli zdarzy się, że ten muteks jest już zablokowany, to dana 
funkcja pójdzie spać. Jeśli jednak funkcja zwróci kod sukcesu, to funkcja 
wywołująca zostanie wybudzona i to ona będzie od teraz blokować ten muteks. 
Można więc otrzymać zero jako kod sukcesu, albo niezerowy kod błędu.
</p>

<pre caption="Przykład odblokowywania">
pthread_mutex_unlock(pthread_mutex_t *mojmuteks)
</pre>

<p>
Funkcja pthread_mutex_unlock() uzupełnia pthread_mutex_lock() i jest w stanie 
odblokować muteks, który został przez jakiś wątek zablokowany. Zawsze należy 
odblokowywać swoje muteksy, jeśli tylko będzie to możliwe i za razem 
bezpieczne (aby poprawić osiągi). Nie należy zaś odblokowywać muteksów, które 
uprzednio nie były zablokowane, bowiem wówczas funkcja zwróci nam niezerowy 
kod błędu (EPERM).
</p>

<pre caption="Przykład na próbę blokowania">
pthread_mutex_trylock(pthread_mutex_t *mojmuteks)
</pre>

<p>
Ta funkcja jest przydatna, gdy trzeba zablokować muteks, p'odczas gdy dana 
funkcja zajmuje się czymś innym (ponieważ interesujący ją muteks jest obecnie 
zablokowany). Po wywołaniu tej funkcji nastąpi próba zablokowania muteksu. 
Jeśli nie jest on w danej chwili zablokowany, to tak się stanie i otrzymamy 
kod sukcesu. Jeśli muteks jest zablokowany, to funkcja ta nie będzie się 
ustawiać w kolejce do niego. Zwróci jednak niezerową wartość EBUSY jako kod 
błędu. Można wówczas kontynuować swoją pracę i wrócić do tego miejsca później.
</p>

</body>
</section>
<section>
<title>Oczekiwanie na spełnienie warunków</title>
<body>

<p>
Muteksy są niezbędnym narzędziem dla programów, w których istnieje podział na 
wątki, ale nie załatwią one wszystkiego. Co, na przykład, się dzieje, gdy 
oczekujemy na spełnienie konkretnego warunku, którym było pojawienie się 
czegoś w strukturze danych współdzielonych? Można napisać kod, który 
nieustannie to sprawdza, blokując co raz jakiś muteks. Gdy warunek się 
spełni, można szybko odblokować muteks i dokonać odpowiednich operacji. To 
jest jednak fatalne podejście, gdyż dodatkowe pętle spowolnią działanie 
naszego programu. 
</p>

<p>
Można uśpić dany wątek na jakiś moment, powiedzmy na trzy sekundy po każdym 
sprawdzeniu, jednak wtedy nasz kod nie będzie reagował w optymalnym czasie. 
W tym wypadku potrzebna jest funkcja, która uśpi dany wątek na czas tak długi, 
aż dany warunek zostanie spełniony. A gdy tak się stanie, potrzebna jest metoda 
na obudzenie wątków, które czekają na spełnienie naszego warunku. Jeśli da się 
to jakoś zorganizować, to nasz kod będzie bardzo wydajny i pozbędziemy się 
przymusu blokowania muteksów. A zmienne warunkowe w POSIX właśnie to nam 
gwarantują.
</p>

<p>
Zmienne warunkowe w POSIX są tematem następnej części tego artykułu. Powiem w 
nim jak dokładnie się nimi posługiwać. Po jego lekturze czytelnik będzie w 
stanie napisać w pełni zaawansowaną aplikację wielowątkową. W kolejnej części 
zamierzam także zwiększyć tempo, zakładając, że czytelnicy nabrali trochę 
wprawy w posługiwaniu się wątkami. Liczę, że pozwoli mi to na omówienie 
bardziej złożonych przykładów. A skoro mowa o czekaniu na spełnienie warunków 
- do zobaczenia w części trzeciej!
</p>

</body>
</section>
</chapter>

<chapter id="źródła">
<title>Źródła</title>
<section>
<body>

<ul>
  <li>
    Daniel o wątkach w POSIX <uri link="l-posix1.xml">Część pierwsza</uri>
    oraz <uri link="l-posix3.xml">część trzecia</uri>
  </li>
  <li>
    Oficjalna dokumentacja: <uri 
    link="http://metalab.unc.edu/pub/Linux/docs/faqs/Threads-FAQ/html/">
    Wątki w Linuksie</uri>, autorstwa Sean'a Walton'a, KB7rfa 
  </li>
  <li>
    Oczywiście zawsze pomocne są strony w man (<c>man -k pthread</c>) 
  </li>
  <li>
    Warto sprawdzić 
    <uri link="http://pauillac.inria.fr/~xleroy/linuxthreads/"> 
    Bibliotekę LinuxThreads</uri>
  </li>
  <li>
    <uri
    link="http://www.users.itl.net.ua/~prool/proolix.html">Proolix</uri> to 
    prosty system operacyjny w standardzie POSIX dla układów i8086+, 
    stale ulepszany 
  </li>
  <li>
    Książka David'a R. Butenhof'a <uri 
    link="http://www.amazon.com/exec/obidos/ASIN/0201633922/o/qid=961544788/sr=8-1/ref=aps_sr_b_1_1/002-2882413-1227240">
    Programowanie z obsługą wątków w POSIX</uri>, w której omawiane są, między
    innymi, możliwe permutacje niekorzystania z muteksów
  </li>
  <li>
    Książka W. Richard'a Stevens'a <!-- FIXME not available out there,
    commenting out and leaving finding it pleasure to readers<uri
    link="http://devworks.krcinfo.com/WebForms/ProductDetails.aspx?ProductID=0139498761">-->"UNIX
    Network Programming".
  </li>
  <li>
    Więcej tekstów źródłowych dla programistów linuksowych na <uri
    link="http://www.ibm.com/developerworks/linux/">developerWorks Linux
    zone</uri>. 
  </li>
  <li>
    Istnieje możliwość przyłączenia się do społeczności programistów 
    poprzez wzięcie udziału w blogach <uri
    link="http://www.ibm.com/developerworks/blogs/">developerWorks</uri>.
  </li>
  <!-- FIXME Ugly advertisement
  15:25  <rane> is that ok to put such advertisment at gentoo.org?
  15:26  * neysx would not copy them
  15:27  <SwifT> I wouldn't keep it
  <li>
    Purchase <uri
    link="http://devworks.krcinfo.com/WebForms/ProductList.aspx?Search=Category&id=300&parent=Linux">Linux
    books at discounted prices</uri> in the Linux section of the
    Developer Bookstore.
  </li>
  <li>
    Order the no-charge SEK for Linux, a two-DVD set cont/msg R REQUESTBOT
    #aining the latest IBM
    trial software for Linux from DB2&registered;, Lotus&registered;,
    Rational&registered;, Tivoli&registered;, and WebSphere&registered;.
  </li>
  <li>
    Innovate your next Linux development project with <uri
    link="http://www.ibm.com/developerworks/downloads/?S_TACT=105AGX03">IBM
    trial software</uri>, available for download directly from developerWorks.
  </li>
  -->
</ul>

</body>
</section>
</chapter>

</guide>
