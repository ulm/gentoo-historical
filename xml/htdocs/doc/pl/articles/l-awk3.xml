<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">

<guide link="/doc/pl/articles/l-awk3.xml" lang="pl" disclaimer="articles">
<title>Awk w przykładach, część trzecia</title>

<author title="Autor">
  <mail link="drobbins@gentoo.org">Daniel Robbins</mail>
</author>
<author title="Tłumacz">
  <mail link="aleander@gmail.com">Aleksander Kamil Modzelewski</mail>
</author>

<abstract>
W ostatniej części serii artykułów o awk. Daniel pokaże jak obsługiwać rekordy
zawarte w kilku wierszach, wykorzystywać pętle oraz tworzyć i używać tablice. Po
przeczytaniu tego artykułu czytelnik powinien być zaznajomiony z szeroką gamą
możliwości awk i być gotowym do pisania własnych, potężnych skryptów.
</abstract>

<!-- The original version of this article was published on IBM developerWorks,
and is property of Westtech Information Services. This document is an updated
version of the original article, and contains various improvements made by the
Gentoo Linux Documentation team -->

<version>1.4</version>
<date>2005-10-31</date>

<chapter>
<title>Łańcuchy, funkcje i... książeczki czekowe?</title>
<section>
<title>Formatowanie wyjścia</title>
<body>

<p>
O ile przez większość czasu intrukcja print wykonuje świetną robotę to
czasem potrzebne jest jednak więcej. Dla takich sytuacji awk udostępnia dwie
dobrze znane funkcje - printf() oraz sprintf(). Tak, te funkcje, podobnie
jak wiele innych fragmentów awk, są identyczne jak ich odpowiedniki w C.
printf() wydrukuje sformatowany łańcuch na standardowym wyjściu, a sprintf
zwróci go jako nowy łańcuch. Opis tych funkcji można znaleźć we wprowadzeniu
do języka C, ewentualnie można obejrzeć Uniksową stronę manuala o printf
pisząc "man 3 printf".
</p>

<p>
Poniżej znajduje się przykładowy kod wykorzystujący sprintf() oraz printf().
Jak widać, wszystko działa niemal identycznie jak w C.
</p>

<pre caption="Przykładowy skrypt awk wykorzystujący printf() oraz sprintf()">
x=1
b="foo"
printf("%s uzyskał/a %d podczas ostatniego testu\n","Jim",83)
myout=sprintf("%s-%d",b,x)
print myout
</pre>

<p>
Ten kod da w wyniku:
</p>

<pre caption="Wynik">
Jim got a 83 on the last test
foo-1
</pre>

</body>
</section>
<section>
<title>Funkcje łańcuchowe</title>
<body>

<p>
Awk dysponuje bardzo szerokim zestawem funkcji narzędziowych przeznaczonych do
obsługi łańcuchów. To bardzo korzystne, tym bardziej, że w tym języku są one
naprawdę potrzebne, gdyż nie można w nim tratować łańcucha jako tablicy znaków w
taki sposób, jak robi się to w C, C++ oraz Python. Na przykład, jeżeli spróbuje
się wykonać następujący kod:
</p>

<pre caption="Przykład">
mystring="Jak się dzisiaj masz?"
print mystring[3]
</pre>

<p>
To w rezultacie pojawi się błąd:
</p>

<pre caption="Przykładowy błąd">
awk: string.gawk:59: fatal: attempt to use scalar as array
</pre>

<p>
No cóż. Wprawdzie nie są takie wygodne jak pythonowe typy sekwencyjne, ale
funkcje narzędziowe spełniają swoje zadanie. Przyjrzyjmy się im.
</p>

<p>
Po pierwsze dysponujemy funkcją length(), która zwraca długość łańcucha.
Wykorzystujemy ją w następujący sposób:
</p>

<pre caption="Przykład wykorzystania length()">
print length(mystring)
</pre>

<p>
Kod da następujący wynik:
</p>

<pre caption="Wypisana wartość">
22
</pre>

<p>
Kolejna funkcja nazywa się index i zwraca pozycję wystąpienia podłańcucha w
łańcuchu lub 0, jeżeli nie można go odnaleźć:
</p>

<pre caption="Przykład działania index()">
print index(mystring,"się")
</pre>

<p>
Awk napisze:
</p>

<pre caption="Wynik funkcji">
5
</pre>

<p>
Kolejne dwie proste funkcje, tolower() oraz toupper(), służą do zmiany liter na
odpowiednio małe oraz wielkie. Funkcje te zwracają nowy łańcuch, a nie
modyfikują starego. Ten kod:
</p>

<pre caption="Konwersja łańcucha na małe i wielkie litery">
print tolower(mystring)
print toupper(mystring)
print mystring
</pre>

<p>
...da następujący wynik:
</p>

<pre caption="Output">
jak się dzisiaj masz?
JAK SIĘ DZISIAJ MASZ?
Jak się dzisiaj masz?
</pre>

<p>
Jak na razie dobrze, ale jak wybrać podłańcuch albo pojedyńczy znak z łańcucha?
Do tego celu potrzebna jest funckja substr(), wykorzystywana w ten sposób:
</p>

<pre caption="Przykład substr()">
mysub=substr(mystring,startpos,maxlen)
</pre>

<p>
mystring powinno być zmienną łańcuchową albo literałem z którego trzeba uzyskać
podłańcuch. startpos powinno być pozycją pierwszego znaku, natomiast maxlen
powinnno zawierać maksymalną długość uzyskanego łańcucha. Jeżeli
lenght(mystring) jest mniejsza niż startpos+maxlen to wynik będzie skrócony.
substr() nie modyfikuje oryginalnego łańcucha, jedynie zwraca nowy. Na przykład:
</p>

<pre caption="Kolejny przykład">
print substr(mystring,5,4)
</pre>

<p>
Awk pokaże:
</p>

<pre caption="Awk napisze tak">
się
</pre>

<p>
Warto zapamiętać, że substr() jest dla awk substytutem popularnego w innych
językach dostępu za pośrednictwem indeksów tablic. Będzie potrzebny do
wybierania pojedyńczych znaków oraz podłańcuchów; ponieważ awk jest bazowany
na łańcuchach to funkcja ta jest bardzo często używana.
</p>

<p>
Teraz przejdziemy do ciekawszych funkcji, przy czym pierwszą z nich będzie
match(). Jest ona podobna do index() tyle, że zamiast wyszukiwać podłańcuch
wykorzystuje wyrażenia regularne. Zwraca pozycję znalezionego podłańcucha lub
zero jeżeli wyszukiwanie się nie powiodło. Dodatkowo match() ustawia dwie
zmienne, RSTART oraz RLENGTH. RSTART jest taka sama jak zwrócona wartość
(pozycja pierwszego znalezionego podciągu pasującego do wyrażenia), natomiast
RLENGTH określa jego rozmiar (lub -1 jeżeli nic nie znaleziono).  Wykorzystując
RSTART, RLENGTH, substr() oraz małą pętlę można łatwo iterować po wszystkich
pasujących podciągach w łańcuchu. Poniżej znajduje się przykład wywołania
match():
</p>

<pre caption="Przykładowe wywołanie match()">
print match(mystring,/się/), RSTART, RLENGTH
</pre>

<p>
Awk napisze:
</p>

<pre caption="Wynik powyższej funkcji">
5 5 4
</pre>

</body>
</section>
<section>
<title>Podmiana łańcuchów</title>
<body>

<p>
Teraz opiszę kilka funkcji służących do podmiany łańcuchów, sub() oraz gsub().
Te funkcje różnią się od poprzednich tym, że modyfikują oryginalny łańcuch.
Poniżej podany jest przykład użycia sub():
</p>

<pre caption="Przykład użycia sub()">
sub(regexp,replstring,mystring)
</pre>

<p>
Przy wywołaniu sub() znajdowana jest pierwsza sekwencja znaków w mystring jaka
pasuje do regexp, następnie zastępowana jest ona przez replstring.  sub() oraz
gsub() mają takie same argumenty; jedyną różnicą jest to, że sub() zastąpi tylko
pierwsze wystąpienie regexp, natomiast gsub dokona globalnego podstawienia,
zamieniając wszystkie dopasowane fragmenty łańcucha. Poniżej znajduje się
przykład wykorzystania sub() oraz gsub():
</p>

<pre caption="Przykładowe wykorzystanie sub() oraz gsub()">
sub(/i/,"I",mystring)
print mystring
mystring="Jak się dzisiaj masz?"
gsub(/i/,"I",mystring)
print mystring
</pre>

<p>
Ustawiliśmy mystring na oryginalną wartość ponieważ pierwsze wywołanie sub()
bezpośrednio zmodyfikowało mystring. Po wykonaniu kod ten spowoduje, że awk
napisze:
</p>

<pre caption="Wyjście awk">
Jak sIę dzisiaj masz?
Jak sIę dzIsIaj masz?
</pre>

<p>
Oczywiście są również dopuszczalne bardziej skomplikowane wyrażenia regularne.
Przetestowanie ich pozostawione zostaje jako ćwiczenie dla uważnego czytelnika.
</p>

<p>
Zakończymy opis funkcji obsługujących łańcuchy przez zademonstrowanie funkcji
split(). Dzieli ona łańcuch na kawałki i rozmieszcza go w tablicy indeksowanej
liczbami. Poniżej znajduje się przykładowe wywołanie split():
</p>

<pre caption="Przykładowe wywołanie split()">
numelements=split("sty,lut,mar,kwi,maj,cze,lip,sie,wrz,paź,lis,gru",mymonths,",")
</pre>

<p>
Przy wywołaniu split() pierwszy argument zawiera literał lub zmienną
przeznaczoną do podzielenia. Następnym argumentem jest nazwa tablicy w której
znajdą się wyniki podziału, ostatnim natomiast jest separator pól. Po
zakończeniu split() zwraca ilość uzyskanych elementów i umieszcza poszczególne
fragmenty w tablicy, zaczynając od indeksu jeden. Tak więc poniższy kod:
</p>

<pre caption="Przykład">
print mymonths[1],mymonths[numelements]
</pre>

<p>
...da w wyniku:
</p>

<pre caption="Wynik przykładu">
sty gru
</pre>

</body>
</section>
<section>
<title>Specjalne formy łańcuchowe</title>
<body>

<p>
Szybka uwaga -- po wywołaniu length(), sub() lub gsub() można odrzucić ostatni
argument a awk zastąpi go $0 (aktualna linia w całości). Można, na przykład,
wypisać długości każdego wiersza w pliku, przy użyciu następującego skryptu:
</p>

<pre caption="Kod wypisujący długość wszystkich wierszy pliku">
{
    print length()
}
</pre>

</body>
</section>
<section>
<title>Zabawa finansowa</title>
<body>

<p>
Kilka tygodni temu postanowiłem napisać własny program do bilansowania wydatków.
Zdecydowałem się na wykorzystanie prostego pliku tekstowanego z polami
rozdzielanymi tabulacją, w którym mógłbym wpisywać moje wydatki oraz dochody.
Założeniem było przekazywanie tego pliku do skryptu awk który automatycznie
sumowałby wartości i podawałby mój bilans. Poniżej znajduje się przykładowy wpis
w mojej "Książeczce wydatków w ASCII":
</p>

<pre caption="Książeczka wydatków w ASCII">
23 sie 2000    jedz    -    -    Y    Bufet Jimmy'ego    30.25
</pre>

<p>
Każde pole w tym pliku rozdzielone jest co najmniej jedną tabulacją. Po dacie
(pole 1, $1) znajdują się dwa pola, "kategoria wydatków" oraz "kategoria
przychodów". Kiedy podaję w powyższej linii wydatki w pole exp wpisuję
czteroliterowy skrót, natomiast w następnym polu wpisuję "-" (pusty wpis). W ten
sposób oznaczam tę konkretną pozycję jako "wydatek na jedzenie".  Z kolei wpłata
wygląda tak:
</p>

<pre caption="Przykładowa wpłata">
23 sie 2000    -    doch    -    Y    Szefunio        2001.00
</pre>

<p>
W tym przypadku umieszczam "-" (puste) w kategorii wydatków oraz "doch" w
kategorii dochodów. "doch" jest moim skrótem dla ogólnych dochodów (w rodzaju
pensji). Za pomocą skrótów kategorii mogę rozdzielić moje dochody i wydatki na
kategorie. Przeznaczenie pozostałych pól powinno być oczywiste.  Pole
"zatwierdzone?" ("Y" lub "N") zapisuje, czy transakcja została przestałane na
moje konto. Poza tym zapisany jest opis transakcji oraz dodatnia wartość w
dolarach.
</p>

<p>
Algorytm wykorzystany do wyliczenia aktualnego bilansu nie jest zbyt złożony.
AWK po prostu wczytuje kolejne linie. Jeżeli wymieniona jest tylko kategoria
wydatków to mamy doczynienia z wypłatą, jeżeli tylko dochodów, to jest to
dochód, a jeżeli wymienione są obie kategorie są wymienione, to mamy doczynienia
z "transferem między kategoriami"; to znaczy, wymieniona ilość pieniędzy jest
odejmowana z kategorii wydatków i dodawana do kategorii dochodów. Wszystkie
kategorie są umowne ale nadal bardzo praktyczne do śledzenia wydatków i dochodów
oraz do wyliczania budżetu.
</p>

</body>
</section>
<section>
<title>Kod</title>
<body>

<p>
Spójrzmy na poniższy kod. Zacznijmy od pierwszej linii, bloku BEGIN oraz
definicji funkcji:
</p>

<pre caption="Bilans, część pierwsza">
#!/usr/bin/env awk -f
BEGIN {
    FS="\t+"
    months="sty lut mar kwi maj cze lip sie wrz paz lis gru"
}

function monthdigit(mymonth) {
    return (index(months,mymonth)+3)/4
}
</pre>

<p>
Dodanie wiersza z wpisem "#!..." pozwala na uruchamianie skryptu
bezpośrednio z wiersza poleceń o ile wcześniej wykonano na nim "chmod +x
myscript". Pozostałe wiersze definiują blok BEGIN który zostanie wykonany
zanim awk zacznie przetwarzać plik z danymi. Dodatkowo definiujemy łańcuch
nazwany months (miesiące) który zostanie wykorzystany przez zdefiniowaną
dalej funkcję monthdigit().
</p>

<p>
Ostatnie trzy wiersze pokazują jak zdefiniować własną funkcję awk. Składnia jest
prosta -- należy napisać "function", następnie nazwę funkcji a potem w nawiasach
nazwy parametrów rozdzielone przecinkami. W końcu następuje blok kodu zawarty w
nawiasach klamrowych, opisujący kod który funkcja powinna wykonywać. Każda
funkcja może korzystać ze zmiennych globalnych (takich jak zmienna months).
Dodatkowo awk zapewnia instrukcję "return" która pozwala funkcji zwrócić wartość
i działa podobnie do swojego odpowiednika w C, Pythonie oraz innych językach. Ta
konkretna funkcja przyjmuje 3-literowy skrót nazwy miesiąca i zwraca odpowiednik
liczbowy. Na przykład:
</p>

<pre caption="Przykładowe wywołanie monthdigit()">
print monthdigit("mar")
</pre>

<p>
...zwróci to:
</p>

<pre caption="Przykładowe wyjście z monthdigit()">
3
</pre>

<p>
Przejdźmy teraz do kolejnych funkcji.
</p>

</body>
</section>
<section>
<title>Funkcje finansowe</title>
<body>

<p>
Kolejne trzy funkcje obsługują naszą księgowość. W głównym bloku następuje
sekwencyjne przetwarzanie każdej linii wejścia, w trakcie czego następuje
wywołanie jednej z tych funkcji tak, żeby właściwe transakcje zostały zapisane w
tablicy awk. Istnieją trzy podstawowe rodzaje transakcji, wpłata (doincome),
wypłata (doexpense) oraz transfer (dotransfer). Wszystkie trzy funkcje przyjmują
jeden argument, mybalance. Jest to nazwa dwuwymiarowej tablicy w której
przechowywane będą wyniki transakcji. Jak do tej pory nie pokazałem tablic
wielowymiarowych, są one jednak dość proste -- należy po prostu rozdzileić
wymiary przecinkiem.
</p>

<p>
Informację zapisujemy w "mybalance" jak następuje. Pierwszy wymiar tablicy ma
zakres od 0 do 12 i wyznacza miesiąc, lub zero dla oznaczenia całego roku.
Drugim wymiarem jest czteroliterowy skrót kategorii, na przykład "jedz" lub
"doch". Tak więc całoroczny bilans jedzeniowy zawarty jest w
mybalance[0,"jedz"]. Przychód w czerwcu znajduje sięw mybalance[6,"doch"].
</p>

<pre caption="Zapisywanie informacji o przychodach i dochodach">

function doincome(mybalance) {
    mybalance[curmonth,$3] += amount
    mybalance[0,$3] += amount
}

function doexpense(mybalance) {
    mybalance[curmonth,$2] -= amount
    mybalance[0,$2] -= amount
}

function dotransfer(mybalance) {
    mybalance[0,$2] -= amount
    mybalance[curmonth,$2] -= amount
    mybalance[0,$3] += amount
    mybalance[curmonth,$3] += amount
}
</pre>

<p>
Po wywołaniu którekolwiek z powyższych funkcji transakcja zostaje zapisana w
dwóch miejscach -- mybalance[0,category] oraz mybalance[curmonth,category],
odpowiednio w bilansie całego roku oraz bierzącego miesiąca. Dzięki temu łatwo
jest później wykonać rozlicenie roczne lub miesięczne.
</p>

<p>
Analizując powyższe funkcje można zauważyć, że tablica wymieniona w mybalance
jest przekazywana przez referencję. Poza tym odwołujemy się do kilku zmiennych
globalnych: curmonth (aktualny miesiąc w postaci liczbowej), $2 (kategoria
wydatków), $3 (kategoria dochodów) oraz amount ($7, wartość w dolarach). Przy
wywołaniu doincome() oraz jej podobnych wszystkie te zmienne są już właściwie
ustawione dla aktualnie przetwarzanego wiersza.
</p>

</body>
</section>
<section>
<title>Blok główny</title>
<body>

<p>
Poniżej znajduje się główny blok kodu który przetwarza każdą linię danych.
Ponieważ FS zostało prawidłowo ustawione, możemy do pierwszego pola odwoływać
się przez $1, drugiego przez $2 i tak dalej. Przy wywołaniu funkcji doincome() i
podobnych dostępne są wartości curmonth, $2, $3 oraz amount.
</p>

<pre caption="Bilans, część trzecia">

{
    curmonth=monthdigit(substr($1,4,3))
    amount=$7

    #record all the categories encountered
    if ( $2 != "-" )
        globcat[$2]="yes"
    if ( $3 != "-" )
        globcat[$3]="yes"

    #tally up the transaction properly
    if ( $2 == "-" ) {
        if ( $3 == "-" ) {
            print "Błąd: pola kategorii zarówno dochodów jak i przychodów są
puste!"
            exit 1
        } else {
            #this is income
            doincome(balance)
            if ( $5 == "Y" )
                doincome(balance2)
        }
    } else if ( $3 == "-" ) {
        #this is an expense
        doexpense(balance)
        if ( $5 == "Y" )
            doexpense(balance2)
    } else {
        #this is a transfer
        dotransfer(balance)
        if ( $5 == "Y" )
            dotransfer(balance2)
    }
}
</pre>

<p>
W głównym bloku pierwsze dwa wiersze ustawiają curmonth na liczbę pomiędzy 1 a
12 oraz amount na wartość pola 7 (aby kod był łatwiejszy do zrozumienia).
Następnie w czterech wierszach zapisujemy wartości do tablicy globcat.
globcat (global categories czyli kategorie globalne) wykorzystana jest do
zapisania wszystkich kategorii napotkanych w pliku -- "doch", "różn",
"jedz", "narz" i tak dalej. Na przykład, jeżeli $2 == "doch", to ustawiamy
globcat["doch"] na "tak". Później możemy iterować po liście kategorii za pomocą
prostej pętli "for (x in globcat)".
</p>

<p>
W kolejnych wierszach analizowana jest zawartość pół $2 oraz $3 po czym
transakcja jest odpowiednio zapisywana. Jeżeli $2=="-" a $3!="-" to otrzymaliśmy
dochów, więc wywołujemy doincome(). W przypadku odwrotnym wywołujemy
doexpense(). Jeżeli zarówno $2 jak i $3 zawierają kategorie to wywołujemy
dotransfer. W każdym wypadku przekazujemy do wywołanej funkcji tablicę "balance"
więc tam zostaną zapisane informacje.
</p>

<p>
W kilku miejscach znajduje się również polecenie "if ($5 == "Y") to zapisz tę
samą transakcję w "balance2". W polu $5 zapisywano "Y" lub "N", oznaczając przez
"Y" transakcje które zostały wysłane na konto. Ponieważ w "balance2" zapisujemy
tylko takie transakcje, to balance2 będzie zawierało aktualny bilans konta,
natomiast "balance" zapisuje wszystkie transakcje, niezależnie od tego, czy
zostały już przesłane. "balance2" można wykorzystać do zweryfikowania wpisanych
danych (ponieważ powinien się zgadzaćze stanem konta według banku), natomiast
"balance" można wykorzystać, aby uniknąć debetu na koncie (ponieważ bierze pod
uwagę wypisane czeki które nie zostały jeszcze zrealizowane).
</p>

</body>
</section>
<section>
<title>Generowanie raportu</title>
<body>

<p>
Po tym jak główny blok przetworzy wszystkie wpisy z wejścia, dysponujemy dość
dokładnym zapisem wypłat oraz wpłat, podzielonych na kategorie oraz miesiące.
Teraz musimy jeszcze zdefiniować blok END, który wygeneruje raport, w tym
przypadku dość skromny:
</p>

<pre caption="Generowanie raportu końcowego">
END {
    bal=0
    bal2=0
    for (x in globcat) {
        bal=bal+balance[0,x]
        bal2=bal2+balance2[0,x]
    }
    printf("Dostępne fundusze: %10.2f\n", bal)
    printf("Bilans konta:      %10.2f\n", bal2)
}
</pre>

<p>
Ten raport wypisuje podsumowanie które wygląda tak:
</p>

<pre caption="Ostateczny raport">
Dostępne fundusze:    1174.22
Bilans konta:         2399.33
</pre>

<p>
W bloku END wykorzystaliśmy pętlę "for (x in globcat)" do iterowania przez
wszystkie kategorie, zliczając główny bilans oparty na wszystkich zapisanych
transakcjach. Ostatecznie wyliczyliśmy obydwa bilansy, dla dostępnych funduszy
oraz bilansu konta. Aby wykonać program oraz przetworzyć własne wydatki zapisane
w <path>mycheckbook.txt</path>, należy zapisać powyższy kod w pliku
<path>balance</path>, wykonać <c>chmod +x balance</c> a następnie wykonać
"<c>./balance mycheckbook.txt</c>". Skrypt zsumuje wszystkie transakcje i
wypisze dwuwierszowe podsumowanie.
</p>

</body>
</section>
<section>
<title>Ulepszenia</title>
<body>

<p>
Wykorzystuję bardziej zaawansowaną wersję tego programu do zarządzania
funduszami osobistymi oraz finansowymi. Moja wersja (której nie mogłem tutaj
zamieścić ze względu na ograniczenia rozmiaru) wypisuje rozliczenie
miesięczne, uwzględniając obroty, dochód ogólny oraz kilka innych rzeczy. Co
więcej, raport zapisany jest w HTML, tak więc mogę go przeglądać w
przeglądarce. Zachęcam do ulepszania programu we własnym zakresie. Cała
potrzebna informacja jest już zawarta w balance oraz balance2 - trzeba tylko
ulepszyć blok END.
</p>

<p>
Mam nadzieję, że seria spełniła swoje zadanie. Poniżej wyliczone są dodatkowe
zasoby, w których można znaleźć więcej informacji o awk.
</p>

</body>
</section>
</chapter>

<chapter>
<title>Zasoby</title>
<section>
<title>Przydatne odnośniki</title>
<body>

<ul>
  <li>
    Inne artykuły o Awk autorstwa Daniela na developerWorks: Common threads: Awk
    by example, <uri link="l-awk1.xml">Cześć pierwsza</uri> oraz<uri
    link="l-awk2.xml">Część druga</uri>.
  </li>
  <li>
    Książka O'Reilly's <uri link="http://www.oreilly.com/catalog/sed2/">sed
    &amp; awk, 2nd Edition</uri> jest doskonałym wyborem dla tych, którzy wolą
    papier.
  </li>
  <li>
    Konieczne należy odwierdzić <uri
    link="http://www.faqs.org/faqs/computer-lang/awk/faq/">FAQ
    comp.lang.awk</uri>. Zawiera ono również mnóstwo dodatkowych linków
    związanych z Awk.
  </li>
  <li>
    <uri link="http://sparky.rice.edu/~hartigan/awk.html">Samouczek AWK</uri>
    Patricka Hartigana zawiera mnóstwo przydatnych skryptów</li>
  <li>
    <uri link="http://www.teleport.com/~thompson">Thompson's TAWK Compiler</uri>
    kompiluje skrypty awk czyniąc z nich szybkie binarki. Jest on dostępny w
wersjach dla Windows, OS/2, DOS i UNIX.
  </li>
  <li>
    <uri link="http://www.gnu.org/software/gawk/manual/gawk.html">Podręcznik
    użytkownika GNU Awk</uri> zawiera informator.
  </li>
</ul>

</body>
</section>
</chapter>

</guide>
