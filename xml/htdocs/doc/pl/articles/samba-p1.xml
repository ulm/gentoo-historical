<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/pl/articles/samba-p1.xml,v 1.1 2005/12/07 14:59:11 rane Exp $ -->

<guide link="/doc/pl/articles/samba-p1.xml" disclaimer="articles" lang="pl">
<title>Wprowadzenie do Samby, Część pierwsza</title>

<author title="Autor">
  <mail link="drobbins@gentoo.org">Daniel Robbins</mail>
</author>
<author title="Tłumaczenie">
  <mail link="jbozanowski@gmail.com">Kuba Bożanowski</mail>
</author>

<abstract>
Samba to znakomite narzędzie dla każdego, kto używa zarówno systemów z
rodziny Unix, jak i Windows. Protokół SMB/CIFS pozwala systemom Uniksowym
udostępniać swoje zasoby standardowym klientom z rodziny Windows. W niniejszym
artykule Daniel Robbins przedstawi nam możliwości Samby. Najwięcej uwagi
zostanie poświęcone kluczowym zagadnieniom (kwestii konfiguracji przyjrzymy się
w następnym artykule). Pod koniec będziemy wiedzieć nie tylko co Samba robi,
ale również w jaki sposób.
</abstract>

<!-- The original version of this article was first published on IBM
developerWorks, and is property of Westtech Information Services. This document
is an updated version of the original article, and contains various improvements
made by the Gentoo Linux Documentation team -->

<version>1.0</version>
<date>2005-10-06</date>

<chapter>
<title>Kluczowe zagadnienia</title>
<section>
<title>Rzut okiem na Sambę</title>
<body>

<p>
Najpierw przyjrzymy się kilku zrzutom ekranu, które zostały zrobione na jednym z
moich komputerów o nazwie "kompressor", na którym pracuje system Windows NT.
Ukazują one jak od strony systemu Windows wygląda w pełni skonfigurowany system
z Sambą. Pomoże nam to zrozumieć co w rzeczywistości potrafi Samba.
</p>

<p>
Aktualnie w mojej wewnętrznej sieci LAN pracują trzy komputery:
</p>

<ul>
  <li><b>ntbox</b> (system Windows NT Workstation)</li>
  <li><b>freebox</b> (serwer FreeBSD)</li>
  <li>
    <b>kompressor</b> (system Windows NT Workstation, który jest moją
    podstawową stacją roboczą)
  </li>
</ul>

<p>
W tym środowisku używam Samby przede wszystkim do udostępniania plików,
drukarek, a nawet uruchamiania aplikacji systemu Windows bezpośrednio z
komputera freebox (Unix). Oto zrzut ekranu, który ukazuje zawartość
Otoczenia Sieciowego komputera kompressor:
</p>

<figure link="/images/docs/l-samba-1.gif" caption="Otoczenie Sieciowe
kompressora"/>

<p>
Jak widać, zarówno ntbox jak i kompressor są widoczne, co nie powinno nas
dziwić, gdyż obydwa komputery pracują pod kontrolą systemu NT Workstation.
Bardziej nietypowe jest to, że widzimy także system freebox. Działa na nim
Samba, dlatego można go zobaczyć w Otoczeniu sieciowym każdego komputera z
systemem Windows, jeśli tylko będzie on należał do mojej grupy roboczej o nazwie
"GENTOO".
</p>

<p>
Zobaczmy teraz co kryje się "wewnątrz" komputera freebox. Gdy klikniemy
podwójnie na ikonie freebox, pojawi się poniższe okienko:
</p>

<figure link="/images/docs/l-samba-2.gif" caption="Udostępnione zasoby SMB/CIFS
komputera freebox"/>

<p>
W oknie widzimy kilka tak zwanych "zasobów udostępnionych" (ang. shares).
Dokładniej nazywa się je zasobami SMB/CIFS i są one tą częścią systemu plików
komputera freebox, która została udostępniona przez sieć.
</p>

<note>
Należy wspomnieć, że SMB to skrót od Server Message Block. Jest to pierwotna
nazwa protokołu służącego do udostępniania plików w systemie Windows. CIFS zaś
to skrót od Common Internet File System i oznacza nowszą wersję tego samego
protokołu firmy Microsoft.
</note>

<p>
Samba na komputerze freebox została specjalnie skonfigurowana, aby udostępniać
tylko wyżej widoczne zasoby. Gdy zajrzymy do zasobu o nazwie drobbins, ujrzymy
zawartość mojego katalogu domowego. Preferuję przechowywanie wszystkich moich
plików na komputerze freebox (pod Uniksem), aby mieć je w jednym miejscu i móc
łatwo nimi zarządzać. Jedną z najlepszych cech Samby jest to, że umożliwia
administratorom przechowywanie plików użytkowników w jednym miejscu, zamiast
dawać im osobne położenia pod Windowsem i Uniksem.
</p>

</body>
</section>
<section>
<title>Drukowanie w Sambie</title>
<body>

<p>
Oprócz zwykłych zasobów udostępnionych (które pełnią funkcję wirtualnych
katalogów) widzimy także zasób drukarki o nazwie nec. Kolejną znakomitą funkcją
Samby jest możliwość udostępnienia drukarek w ten sam sposób jak na dowolnym
komputerze z systemem Windows. Nec to moja drukarka laserowa NEC SuperScript
870, która jest podłączona do komputera freebox i skonfigurowana za pomocą
lpd jako standardowa drukarka uniksowa. Dzięki Sambie windowsowe klienty mogą
używać jej tak samo jak używałyby zwykłej drukarki sieciowej Windows.
</p>

<p>
Można postawić sobie pytanie w jaki sposób rozwiązana jest kwestia sterowników
drukarki, skoro działa ona w systemie Unix. W komputerze freebox nec jest
skonfigurowana jako standardowa drukarka podłączona do portu równoległego,
działająca w trybie "surowym" (ang. raw mode). Innymi słowy, wszelkie przesłane
do niej zadania drukowania są obsługiwane bezpośrednio przez nią w postaci
nieprzetworzonej.
</p>

<p>
W komputerze kompressor nec jest skonfigurowana jako drukarka sieciowa NEC
SuperScript 870. Gdy chcę coś na niej wydrukować, lokalny sterownik NT generuje
odpowiednie dla niej dane binarne, które zostają automatycznie przesłane przez
sieć do Samby na komputerze freebox. Samba następnie automatycznie przekazuje
nietknięte dane do kolejki drukarki, a ta wówczas rozpoczyna wydruk.
</p>

<p>
Muszę zaznaczyć, że moja drukarka nie jest drukarką postscriptową, lecz używa
własnościowej technologii PrintGear firmy Adobe. Pomimo iż drukarka ta nie jest
w pełni obsługiwana w systemie Unix, to działa idealnie gdy drukuje się spod
Windows. Dzieje się tak, gdyż wszystkie dane przeznaczone dla drukarki
są generowane po stronie systemu Windows, przez jego sterownik. Tak więc ze
względu na brak obsługi technologii PrintGear przez Ghostscript (swobodnie
dostępny interpreter PostScript dla systemów Unix) po stronie Uniksa mogę
drukować jedynie tekst ASCII lub dokumenty PCL4 w rozdzielczości 300 dpi. Po
stronie Windows zaś sterownik Windows NT umożliwia mi drukowanie w pełnej
rozdzielczości 600 dpi. Aktualnie nie przeszkadza mi to, ponieważ i tak przez
większość czasu drukuję spod systemu Windows. W przyszłości jednak lepiej byłoby
posiadać drukarkę z wbudowaną obsługą PostScript aby również w systemach Unix
móc w pełni wykorzystać jej funkcjonalność.
</p>

</body>
</section>
<section>
<title>Zasoby udostępnione Samby</title>
<body>

<p>
Czas przyjrzeć się następnemu zrzutowi ekranu. Ukazuje on zawartość zasobu o
nazwie drobbins na komputerze freebox. Komputer ten jest skonfigurowany w celu
udostępnienia mojego katalogu domowego z systemu Unix. Wszystkie pliki widoczne
w oknie w rzeczywistości znajdują się na komputerze freebox, są jednak
bezpośrednio dostępne z komputerów klienckich Windows NT. Możliwość integracji
systemów Windows i Unix jest nieoceniona.
</p>

<figure link="/images/docs/l-samba-3.gif" caption="Mój katalog domowy z freebox
dostępny na kompressorze"/>

</body>
</section>
<section>
<title>Zrozumieć Sambę</title>
<body>

<p>
Aby ukazać wewnętrzne mechanizmy działania Samby, wyjaśnimy najpierw w sposób
uproszczony co tak naprawdę się działo, gdy rozglądaliśmy się po Otoczeniu
Sieciowym. Najpierw jednak muszę wyjaśnić jedną kwestię dotyczącą mojej
aktualnej sesji Windows. Ponieważ używam systemu Windows NT Workstation,
musiałem zalogować się w celu uzyskania dostępu do komputera. W tym przypadku
logowanie nastąpiło przy użyciu nazwy użytkownika "Administrator" i hasła
"mojehasło". Gdybym używał systemu Windows 95 lub 98, standardowe sterowniki
sieciowe Windows również spytałyby mnie o nazwę użytkownika i hasło. W tych
systemach jednak nie zostałoby użyte do określenia kto może mieć dostęp do
komputera. Zamiast tego dane te zostają przechowane w celu późniejszego użycia
przy łączeniu się z zasobami sieciowymi.
</p>

<p>
Windows NT jest rzecz jasna nieporównywalnie bardziej bezpieczny od systemów
Windows 95 i 98 i nie zezwoli na korzystanie z komputera jeśli podamy
nieprawidłową nazwę użytkownika lub hasło. Po sprawdzeniu w lokalnej bazie
bezpieczeństwa czy podane przeze mnie dane są prawidłowe, kompressor zezwolił mi
na korzystanie z systemu Windows. Dane te także zostaną przez niego użyte do
automatycznego uwierzytelnienia się przy łączeniu się z chronionymi hasłem
zasobami sieciowymi.
</p>

</body>
</section>
<section>
<title>Przeglądanie sieci</title>
<body>

<p>
Po kliknięciu na Otoczenie Sieciowe ukazało się okno z listą wszystkich
kompatybilnych z systemem Windows komputerów podłączonych do mojej sieci. Aby
było to możliwe, komputer kompressor skontaktował się za naszymi plecami z
komputerem freebox w celu otrzymania listy wszystkich kompatybilnych z Windows
komputerów w aktualnej podsieci. Do kontaktu tego doszło, ponieważ
skonfigurowałem Sambę na freeboksie jako "główną lokalną przeglądarkę" w mojej
sieci, co oznacza, że to freebox zarządza listą zasobów sieciowych, które
pojawiają się w oknie Otoczenie Sieciowe.
</p>

<p>
Następną czynnością było podwójne kliknięcie na freebox, dzięki czemu ukazało
się okno z zasobami komputera freebox. Aby kompressor mógł otrzymać te
informacje musiał połączyć się jako gość ze specjalnym ukrytym zasobem (o nazwie
IPC$) na komputerze freebox i pobrać nazwy i typy wszystkich dostępnych zasobów.
W następnym artykule, kiedy to zajmiemy się konfigurowaniem Samby, będziemy
musieli umieścić opcję w pliku konfiguracyjnym Samby, która określi jakie konto
uniksowe odpowiada kontu "guest" (gość) w systemie NT. Jeśli byśmy tego nie
wykonali, niemożliwe stałoby się przeglądanie zasobów na maszynie z Sambą. Warto
o tym wspomnieć również ze względu na to, że nie potrzebujemy żadnych
specjalnych uprawnień aby obejrzeć zasoby SMB/CIFS na serwerze Samby, co jest
istotne ze względów bezpieczeństwa.
</p>

<p>
W ten sposób możliwe było wyświetlenie zawartości mojego katalogu domowego
poprzez kliknięcie zasobu o nazwie drobbins. Pomimo iż stało się to
automatycznie, warto wiedzieć o ukrytej wymianie danych między komputerami
freebox i kompressor, dzięki której uzyskaliśmy dostęp do zasobu drobbins. Zanim
jednak zagłębimy się w szczegóły, omówmy krótko kilka zagadnień bezpieczeństwa
Samby.
</p>

</body>
</section>
<section>
<title>Samba a bezpieczeństwo</title>
<body>

<p>
Konfigurując Sambę zabezpieczyłem zasób drobbins hasłem. Pomimo iż jestem
podłączony tylko do prywatnej sieci LAN, wolę utrzymywać pewien podstawowy
poziom bezpieczeństwa. Jednocześnie utworzyłem dwóch użytkowników Samby:
"drobbins" i "administrator". Ich hasła pokrywają się z tymi, jakie mają na
stacjach roboczych NT. Reguły bezpieczeństwa dla zasobu drobbins są
następujące: dostęp do zasobu uzyskamy, gdy jesteśmy poprawnym użytkownikiem
Samby i podamy właściwe hasło dla tego użytkownika. Tak więc zarówno
użytkownik "drobbins" jak i "administrator" uzyskają dostęp gdy zostanie
podane prawidłowe hasło.
</p>

<p>
Wróćmy teraz do "rozmowy" pomiędzy komputerami freebox i kompressor. Ponieważ
zalogowałem się jako administrator, kliknięcie na zasób o nazwie drobbins
spowodowało automatyczną próbę uwierzytelnienia mnie przez Windows NT w Sambie
poprzez przesłanie nazwy użytkownika "administrator" i hasła "mojehaslo" do
komputera freebox. Samba wówczas porównała te wartości ze swoją bazą
bezpieczeństwa (niezależną od zwykłej uniksowej bazy <c>passwd</c>), w ten
sposób sprawdzając nazwę użytkownika i hasło. Okazały się one prawidłowe, więc
Samba udzieliła mi dostępu.
</p>

<p>
Można zadać sobie pytanie dlaczego Samba ma własną bazę danych z hasłami.
Czemu nie użyje po prostu standardowej uniksowej bazy w celu
uwierzytelnienia użytkownika "administrator"? Dawniej, gdy Windows przesyłał
hasła otwartym tekstem było to możliwe, jednak wszystkie współczesne wersje
tego systemu przesyłają hasła SMB/CIFS w postaci zaszyfrowanej, która nie
jest kompatybilna ze standardowym szyfrem uniksowym. Innymi słowy Samba nie
ma możliwości użycia uniksowej bazy haseł do zweryfikowania hasła
przysłanego przez Windows. Na szczęście istnieje wiele sposobów na
zsynchronizowanie obu baz danych, co znacznie ułatwia życie administratorom
Samby.
</p>

</body>
</section>
<section>
<title>Samba od strony systemu Unix</title>
<body>

<p>
Zapoznaliśmy się już Sambą od strony systemu Windows, czas więc przyjrzeć się
jak jej działanie wygląda z punktu widzenia systemów uniksowych. Najpierw
garść ogólnych informacji. Stroną domową projektu Samba jest
<uri>http://fi.samba.org</uri>, zaś aktualna wersja Samby w dniu 25 kwietnia
2000 roku to 2.0.7 i to z niej będziemy korzystać w tej serii artykułów. Możemy
mieć do czynienia z pewnym zróżnicowaniem w położeniu plików w systemie,
ponieważ Sambę można zainstalować z menadżera pakietów RPM, na systemach FreeBSD lub
Solaris (a więc nie tylko pod Linuksem), a także kompilując ją od podstaw ze
źródeł. Domyślne położenia plików są konfigurowalne przy kompilacji. W
niektórych systemach pewne pliki będą się znajowały w katalogu
<path>/usr/local/</path>, w innych zaś w innym miejscu. Od tej pory mówiąc o
plikach konfiguracyjnych będziemy podawali jedynie ich nazwy zamiast pełnych
ścieżek aby unikać nieścisłości.
</p>

<p>
Kompilując i instalując Sambę przy użyciu oryginalnych źródeł jej plik
konfiguracyjny to <path>/usr/local/samba/etc/smb.conf</path>. Natomiast
instalując ją za pomocą RPM lub innych linuksowych systemów zarządzania paczkami
najpewniej znajdziemy plik <path>smb.conf</path> w katalogu <path>/etc</path>.
Szybko można się w tym pogubić. W celu uproszczenia tego wszystkiego, omówię
położenia plików przy Sambie skompilowanej ze źródeł i zainstalowanej w
domyślnym katalogu <path>/usr/local/samba</path>. Należy jednakże zwrócić uwagę,
że celem tej sekcji nie jest opisanie procesu kompilacji, który to zostanie
omówiony w następnym artykule. Teraz chodzi jedynie o przybliżenie konfiguracji
Samby pod Uniksem w ramach rozgrzewki. Oto domyślne położenia plików zaraz po
kompilacji i instalacji Samby:
</p>

<p>
Ścieżka <path>/usr/local/samba/bin</path> zawiera wszystkie binarne pliki
wykonywalne Samby. W wersji 2.0.7 podstawowe pliki wykonywalne to <c>smbd</c> i
<c>nmbd</c>. Program <c>smbd</c> dostarcza usługi udostępniania plików poprzez
SMB/CIFS, zaś <c>nmbd</c> wykonuje czynności związane z WINS, ułatwiając
wyszukiwanie adresów IP dla nazw NetBIOS. Inne programy narzędziowe to na
przykład <c>smbclient</c>, podobny w działaniu do ftp, którego można użyć w celu
połączenia się i interakcji z udostępnionymi zasobami SMB/CIFS, oraz
<c>testparm</c>, który sprawdza poprawność składni głównego pliku
konfiguracyjnego Samby. 
</p>

<p>
W ścieżce <path>/usr/local/samba/etc</path> można znaleźć główny plik
konfiguracyjny Samby, <path>smb.conf</path>. Jest on bardzo istotny, gdyż
zawiera niemal wszystkie opcje konfiguracji. W tym pliku możemy ustawiać zarówno
globalne opcje konfiguracji, jak i skonfigurować udostępnianie konkretnych
katalogów i drukarek. W miarę postępów w używaniu Samby będziemy w stanie
dodawać kolejne opcje konfiguracji do pliku <path>smb.conf</path>, dostrajając
Sambę do konkretnych potrzeb.
</p>

<p>
Jednym z najczęściej spotykanych zarzutów wobec Samby jest to, że trudno jest
opanować poprawną edycję pliku smb.conf. To prawda, należy jednak pamiętać, że
Samba nie jest tylko prostym programem do udostępniania plików. Ciąży na niej
odpowiedzialność za integrację dwóch zupełnie różnych systemów: Windows i Unix.
Czasem proces konfiguracji może wydawać się uciążliwy, nie należy jednak się tym
przejmować. Gdy wszystko zacznie działać poprawnie przekonamy się, że trud się
opłacił.
</p>

<p>
Katalog <path>/usr/local/samba/private</path> zawiera zaszyfrowany plik z
hasłami samby, <path>smbpasswd</path>.
</p>

<note>
Za pomocą pliku <path>smb.conf</path> możemy skonfigurować Sambę tak, by
nasłuchiwała tylko na wybranych interfejsach sieciowych lub akceptowała
połączenia tylko z określonych podsieci lub adresów IP. Dzięki temu jeszcze
bardziej zwiększymy poziom bezpieczeństwa.
</note>

<p>
Jak już wcześniej wspomniałem, Samba przechowuje hasła niezależnie od
standardowej uniksowej bazy <c>passwd</c>. Wszystkie nazwy użytkowników i stacji
roboczych (wraz z odpowiadającymi im hasłami), dzięki którym można uzyskać dostęp
do zasobów Samby znajdują się w pliku <path>smbpasswd</path>. Dodatkowo
dostęp do pojedynczych zasobów można ograniczyć do określonych użytkowników i
grup. Modyfikacji pliku <path>smbpasswd</path> dokonuje się za pomocą tak samo
nazwanego programu <c>smbpasswd</c>.
</p>

<p>
Ścieżka <path>/usr/local/samba/var</path> zawiera obydwa pliki z logami Samby,
<path>log.smb</path> i <path>log.nmb</path>. Jak nietrudno się domyślić, plik
<path>log.smb</path> to log programu <c>smbd</c>, zaś <path>log.nmb</path>
pełni identyczną funkcję dla programu <c>nmbd</c>.
</p>

<p>
Katalog <path>/usr/local/samba/swat</path> zawiera pliki narzędzia SWAT. SWAT to
skrót od Samba Web Administration Tool (narzędzie do administracji Sambą przez
sieć). Jest to niewielka, pożyteczna aplikacja sieciowa, za pomocą której
administratorzy mogą zdalnie zarządzać Sambą. W tej serii artykułów nie będziemy
zajmować się narzędziem SWAT, można jednak dowiedzieć się o nim więcej z jego
strony głównej, której adres znajdziemy poniżej, w sekcji <uri
link="#resources">Zasoby</uri>.
</p>

</body>
</section>
<section>
<title>W następnym odcinku</title>
<body>

<p>
Omówiliśmy wiele z kluczowych koncepcji i najważniejsze zagadnienia z
funkcjonalności Samby. Przyjrzeliśmy się również uniksowym strukturom plików
Samby. W <uri link="/doc/en/articles/samba-p2.xml">następnym artykule</uri>
omówimy krok po kroku proces konfiguracji Samby na własnym systemie. Będzie
on w większym stopniu przypominał poradnik, zamiast koncentrować się na
zagadnieniach. Teraz gdy mamy je już za sobą, pora nieco zwiększyć tempo. Do
zobaczenia!
</p>

</body>
</section>
<section id="resources">
<title>Zasoby</title>
<body>

<ul>
  <li>Strona główna <uri link="http://fi.samba.org">Samby</uri>.</li>
  <li><uri link="http://linuxguy.net/samba.htm">Samba</uri> według Eda
Weinberga.</li>
  <li>
    Książka <e><uri link="http://www.amazon.com/exec/obidos/ASIN/0672318628/">Samba
    Unleashed</uri></e>. Autor: Steve Litt, współautor: Daniel Robbins.
  </li>
  <li>
    Książka <e><uri link="http://www.oreilly.com/catalog/samba/">Using
    Samba</uri></e> (Wydawnictwo O'Reilly Publishing; 1999).
  </li>
  <li>
    <uri link="http://jazz.external.hp.com/src/samba/">Samba/iX</uri>:
    Wsparcie dla Samby na systemie operacyjnym MPE/iX 6.0.
  </li>
  <li>
    Strona główna narzędzia <uri
link="http://fi.samba.org/docs/swat_ssl.html">SWAT</uri>.
  </li>
</ul>

</body>
</section>
</chapter>
</guide>
