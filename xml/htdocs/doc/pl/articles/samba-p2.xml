<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/pl/articles/samba-p2.xml,v 1.2 2005/12/14 20:51:28 rane Exp $ -->

<guide link="/doc/pl/articles/samba-p2.xml" disclaimer="articles" lang="pl">
<title>Wprowadzenie do Samby, Część druga</title>

<author title="Author">
  <mail link="drobbins@gentoo.org">Daniel Robbins</mail>
</author>
<author title="Tłumaczenie">
  <mail link="jbozanowski@gmail.com">Kuba Bożanowski</mail>
</author>
<!-- <author title="Editor">
  <mail link="jackdark@gmail.com">Joshua Saddler</mail>
</author> -->

<abstract>
W poprzednim artykule Daniel ukazał nam możliwości Samby. Teraz nadszedł
czas na jej instalację i konfigurację na naszym komputerze. W niniejszym
artykule autor poprowadzi nas przez proces kompilacji, instalacji i początkowej
konfiguracji Samby (w wersji 2.0.7) aby poprawnie funkcjonowała w naszym własnym
środowisku.
</abstract>

<!-- The original version of this article was first published on IBM
developerWorks, and is property of Westtech Information Services. This document
is an updated version of the original article, and contains various improvements
made by the Gentoo Linux Documentation team -->

<version>1.0</version>
<date>2005-10-06</date>

<chapter>
<title>Kompilowanie, instalowanie i konfigurowanie Samby w naszym środowisku</title>
<section>
<title>Pobieranie Samby</title>
<body>

<p>
Zacznijmy od pobrania źródeł Samby w wersji 2.0.7 lub nowszej ze strony
Samba.org (link w dziale <uri link="#resources">Zasoby</uri> pod koniec
artykułu).
</p>

<note>
Będziemy instalować Sambę od podstaw ze źródeł, równie dobrze jednak możemy to
zrobić za pomocą menadżera pakietów naszej dystrybucji (na przykład RPM).
Wówczas, jak już wspomniałem w poprzednim artykule, położenia niektórych plików
mogą się różnić w stosunku do opisanych tutaj.
</note>

<p>
Po pobraniu Samby w wersji 2.0.7 lub nowszej czas rozpakować źródła do dowolnego
katalogu. Wydajmy następujące polecenie w wierszu poleceń:
</p>

<pre caption="Rozpakowanie źródeł">
$ <i>tar -xzvf samba-2.0.7.tar.gz</i>
</pre>

<p>
Zostanie utworzony katalog <path>samba-2.0.7</path>. Przejdźmy do niego
poleceniem <c>cd</c> i rozejrzyjmy się. Przede wszystkim należy zwrócić uwagę na
katalog docs. Wewnątrz znajdziemy podkatalog o nazwie <path>textdocs</path>,
który zawiera sporą część dokumentacji Samby. Jednym z najważniejszych plików,
jakie można w nim znaleźć to DIAGNOSIS.txt. Poprowadzi on nas przez proces
diagnozy ewentualnych problemów z Sambą. Później omówimy część z opisanych w nim
procedur.
</p>

</body>
</section>
<section>
<title>Kompilowanie i instalowanie Samby</title>
<body>

<p>
Zauważmy też katalog o nazwie <path>sources</path> w głównym katalogu
<path>samba-2.0.7</path>. Wewnątrz znajdziemy skrypt configure,
stworzony z myślą o poprawnym utworzeniu wszystkich plików Makefile. Jak w
przypadku każdego innego skryptu configure, listę opcji konfiguracji uzyskujemy
pisząc:
</p>

<pre caption="Poznawanie opcji">
$ <i>./configure --help</i>
</pre>

<p>
Aby przejrzeć wszystkie opcje, najlepiej przekierować wyjście do polecenia
<c>more</c>:
</p>

<pre caption="Więcej opcji">
$ <i>./configure --help | more</i>
</pre>

<p>
Zwróćmy uwagę na opcje dotyczące katalogów i nazw plików. Domyślną ścieżką
instalacji jest <path>/usr/local/samba</path>. Najlepiej będzie zmienić ją na
<path>/usr/local</path>, przekazując parametr <c>--prefix=/usr/local</c> do
skryptu configure. Na potrzeby niniejszego artykułu użyję następujących ustawień
ścieżek:
</p>

<pre caption="Konfiguracja katalogów">
$ <i>./configure --prefix=/usr/local --localstatedir=/var/log --sysconfdir=/etc</i>
</pre>

<p>
Powyższe opcje spowodują instalację domyślnego drzewa katalogów Samby do
katalogu <path>/usr/local</path>, z wyjątkiem plików konfiguracyjnych, które
znajdą się w katalogu <path>/etc</path>, oraz logów, których Samba będzie
spodziewać się w katalogu <path>/var/log</path>. Jeśli pominiemy powyższe opcje,
wszystkie te katalogi znajdą się w drzewie <path>/usr/local/samba</path>
(<path>/usr/local/samba/var</path>, <path>/usr/local/samba/etc</path>, itd.).
</p>

<p>
Nadszedł czas na kompilację. Gdy skrypt <c>configure</c> skończy pracę,
napiszmy:
</p>

<pre caption="Kompilacja Samby">
$ <i>make</i>
</pre>

<p>
Po zakończeniu procesu kompilacji należy zainstalować całość, pisząc poniższe
polecenie jako użytkownik root:
</p>

<pre caption="Instalowanie Samby">
# <i>make install</i>
</pre>

</body>
</section>
<section>
<title>Konfigurowanie serwera</title>
<body>

<p>
W większości sytuacji konfigurowanie Samby sprowadza się do edycji pliku
<path>smb.conf</path>, ponieważ jest to jej główny plik konfiguracyjny. Posiada on
wiele różnych opcji, dlatego aby uniknąć zamieszania zaczniemy jedynie od tych,
które są niezbędne do poprawnego działania oprogramowania. Przede wszystkim
musimy dowiedzieć się gdzie powinniśmy umieścić plik <path>smb.conf</path>.
Jeśli użyliśmy powyższych parametrów do skryptu configure, należy umieścić go w
katalogu <path>/etc</path>. Gdybyśmy jednak użyli domyślnych ścieżek, Samba
będzie szukać tego pliku w katalogu <path>/usr/local/samba/etc</path>. Zacznijmy
przechodząc do odpowiedniego katalogu, uruchamiając nasz ulubiony edytor
tekstu i pisząc następujące linijki. Poniżej dodam komentarz do każdej
linijki aby łatwiej było zrozumieć co każda z nich robi.
</p>

<pre caption="smb.conf">
[global] 
workgroup = NASZAGRUPAROBOCZA 
security = user 
encrypt passwords = yes 
guest account = guest
</pre>

<p>
Pierwsza linijka informuje Sambę, że umieszczamy opcje w sekcji "global".
Istnieje wiele opcji, które należy definiować tylko w tej sekcji. Opcje te
sterują ogólnym zachowaniem Samby.
</p>

<p>
Druga linijka podaje Sambie nazwę grupy roboczej, którą ma utworzyć. Należy
zastąpić NASZAGRUPAROBOCZA właściwą dla nas nazwą.
</p>

<p>
W trzeciej linijce instruujemy Sambę aby pracowała w trybie bezpieczeństwa
użytkownika. Dzięki tej opcji Samba poinformuje wszystkie klienty Windows o
konieczności podania właściwej nazwy użytkownika i hasła w celu uzyskania
dostępu do jakiegokolwiek zasobu sieciowego. Jest to bardzo dobre rozwiązanie.
Bezpieczeństwo w trybie użytkownika jest najczęściej wykorzystywanym trybem
bezpieczeństwa Samby, ponieważ najlepiej odpowiada większości scenariuszy
udostępniania plików. Dostępne są jednakże inne tryby. W jednym z nich Samba
uwierzytelnia użytkowników na podstawie bazy danych bezpieczeństwa z istniejącej
instalacji Windows NT lub 2000 Server. Nie będziemy jednak omawiać go w tym
artykule. Więcej informacji na jego temat można znaleźć w sekcji "security"
podręcznika systemowego man do pliku <path>smb.conf</path>.
</p>

<p>
Kolej na czwartą linijkę. W tym miejscu konfigurujemy Sambę tak, aby wymiana
haseł odbywała się w trybie szyfrowanym. Z tej opcji należy korzystać w każdej
sytuacji, chyba że wszystkie nasze komputery są bardzo stare (na przykład
z systemami z czasów Windows for Workgroups). Włączenie szyfrowanych haseł
powoduje, że Samba oprócz standardowej uniksowej bazy danych passwd potrzebuje
własnego pliku z hasłami. Nie należy jednak sądzić, że wyłączenie tej opcji
ułatwi nam życie, ponieważ będziemy musieli zajmować się tylko jednym plikiem.
Wyłączenie szyfrowanych haseł spowoduje problemy z udostępnianiem zasobów nawet
pod relatywnie starymi systemami Windows NT 4.0, nie wspominając o Windows
2000. Samba dostarcza nam wiele sposobów na synchronizowanie obu baz danych,
jeśli nie chcemy się opiekować nimi osobno. Jest to zdecydowanie lepsze
rozwiązanie niż wyłączanie szyfrowania.
</p>

<p>
Kolejna linijka podaje konto użytkownika systemu Unix, które zostanie
wykorzystane do dostępu gościa. Mimo iż częstą praktyką jest podawanie "guest
account=nobody", sugeruję dodanie użytkownika "guest" do systemu, o ile jeszcze
go nie ma. Konto to nie potrzebuje hasła i nie trzeba umożliwiać interaktywnego
logowania się na nie (aczkolwiek nic się nie stanie jeśli nadamy mu hasło i
domyślną powłokę systemową).
</p>

<p>
Teraz można już dodać obsługę WINS. W tym celu należy dodać jedną z poniższych
linijek w sekcji "global" pliku <path>smb.conf</path>.
</p>

<pre caption="Obsługa WINS">
wins support = yes
</pre>

<p>
LUB
</p>

<pre caption="Adres IP WINS">
wins server = adres IP serwera WINS
</pre>

<p>
Jeśli posiadamy już serwer WINS w naszej podsieci (na przykład WINS działający
pod systemem Windows NT Server), będziemy chcieli użyć drugiej opcji i podać
adres IP tego serwera po prawej stronie znaku równości. Wewnętrzna usługa WINS
Samby zostanie wówczas wyłączona i zostanie użyty podany serwer WINS. 
</p>

<p>
Jeśli nie posiadamy osobnego serwera WINS lub konfigurujemy Sambę w domu i
nie orientujemy się nawet czym jest serwer WINS, powinniśmy wybrać pierwszą
opcję. Samba wówczas sama będzie pełnić rolę takiego serwera w naszej sieci
LAN.
</p>

<p>
Być może zadajemy sobie pytanie jaką funkcję pełni serwer WINS. Ogólnie rzecz
biorąc jest to lokalna dynamiczna baza danych DNS. Gdy Samba pracuje jako serwer
WINS, każdy komputer kompatybilny z Windows w naszej podsieci zarejestruje w
Sambie swój adres IP i nazwę NetBIOS (czyli potocznie "nazwę komputera").
Dzięki temu komputery Windows będą korzystać z bazy danych WINS w Sambie w celu
uzyskania adresu IP komputera o danej nazwie NetBIOS. WINS to kluczowy składnik
przeglądania sieci i to właśnie z niego korzystamy, gdy rozglądamy się po
Otoczeniu Sieciowym systemu Windows.
</p>

<p>
Możemy teraz dodać kilka kolejnych opcji do globalnej sekcji:
</p>

<pre caption="Konfiguracja przeglądania sieci">
local master = yes 
os level = 99 
domain master = yes 
preferred master = yes
</pre>

<p>
Czas na wyjaśnienia. Wszystkie te opcje są związane z przeglądaniem sieci. Już
wspomnieliśy że WINS jest kluczowym składnikiem tego zagadnienia, istnieje
jednak kolejny element wymagany do poprawnego działania przeglądania sieci. Musi
istnieć główna lokalna przeglądarka (ang. local master browser). Brzmi to dość
dziwnie, czas więc na wyjaśnienia.
</p>

<p>
Aby przeglądanie sieci działało poprawnie, musi istnieć jakieś główne miejsce, w
którym zapisane jest jakie komputery i grupy robocze są przyłączone do lokalnej
podsieci. Taka lista określana jest mianem listy przeglądania (ang. browse
list). Na podstawie tej listy konstruowana jest lista grup roboczych, domen i
komputerów, które zobaczymy, gdy po raz pierwszy klikniemy na ikonie Otoczenia
Sieciowego. Każdy komputer ze współczesnym systemem Windows może pełnić rolę
głównej lokalnej przeglądarki, my chcielibyśmy jednak aby w naszej sieci tę
rolę pełniła Samba. 
</p>

<p>
Jak tego dokonamy? Ujmując rzecz jak najprościej, wszystkie komputery z systemem
Windows w naszej podsieci toczą ze sobą bitwy wysyłając pakiety tam i z powrotem
między sobą, próbując określić który z nich stanie się główną lokalną
przeglądarką. Proces ten nazywa się "wyborami przeglądarki" (ang. browser
election).
</p>

<note>
Nie bądźmy okrutni. Nie powinniśmy wykorzystywać faktu, iż Samba potrafi pokonać
systemy Windows w każdych wyborach przeglądarki, w celu nabijania się z
administratorów systemów Microsoft w naszych biurach. Pamiętajmy, że wygrywać
też trzeba umieć.
</note>

<p>
Zwycięzca tej "wojny" na pakiety zostaje lokalną główną przeglądarką. Możemy
spowodować każdorazowe zwycięstwo Samby w tych zmaganiach dzięki opcji <c>os
level = 99</c>. Dzieje się tak, gdyż każda wersja systemu Windows (od Windows
95, przez NT, aż po 2000) posiada zapisany na stałe numer systemu operacyjnego,
dzięki czemu przeglądarką powinna zostać najnowsze wydanie tego systemu.
Ustawienie tej opcji na 99 spowoduje pokonanie przez Sambę każdego produktu
firmy Microsoft, dzięki czemu za każdym razem zostanie ona główną lokalną
przeglądarką.
</p>

</body>
</section>
<section>
<title>Opcje bezpieczeństwa</title>
<body>

<p>
Zanim opuścimy sekcję globalną, powinniśmy zainteresować się kilkoma opcjami
bezpieczeństwa. Opcja <c>allow</c> hosta pozwala nam ograniczyć adresy IP,
którym zezwalamy na połączenia z Sambą:
</p>

<pre caption="Dopuszczone adresy IP">
hosts allow = 192.168.1. 127.
</pre>

<p>
Dzięki tej opcji jedynie komputery z podsieci o adresie <b>192.168.1</b>, oraz
<b>127</b> (localhost) będą mogły nawiązać połączenie z Sambą. Pamiętajmy, że
zawsze należy dodać <b>127.</b> na końcu linijki hosts allow.
</p>

<p>
Opcja "interfaces" jest przydatna jeśli nasz komputer posiada wiele interfejsów
sieciowych. Dzięki niej możemy podać dla jakich interfejsów Samba ma być
dostępna. Używa się jej następująco:
</p>

<pre caption="Określanie interfejsów">
interfaces = eth1
</pre>

<p>
Łatwo w ten sposób ograniczyć Sambę jedynie do tych interfejsów, na których jest
potrzebna. Dzięki temu możemy zminimalizować ryzyko ewentualnych prób włamań
przez niepożądanych użytkowników.
</p>

</body>
</section>
<section>
<title>Zasób testowy</title>
<body>

<p>
Skoro skonfigurowaliśmy już globalne opcje Samby, czas utworzyć testowy zasób,
dzięki któremu będziemy mogli uzyskać dostęp do katalogu <path>/tmp</path>.
Dodajmy następujące linijki do pliku <path>smb.conf</path>:
</p>

<pre caption="Konfigurowanie katalogu /tmp">
[tmp] 
path=/tmp 
writeable=yes
</pre>

<p>
Gdy uruchamiamy Sambę, ustawienia te utworzą zasób dzielony o nazwie <c>tmp</c>.
W zasobie tym znajdziemy zawartość katalogu <path>/tmp</path> na serwerze Samby.
Dodatkowo jeśli dany użytkownik posiada uprawnienia zapisu w katalogu
<path>/tmp</path>, a prawie każdy posiada, będzie możliwe tworzenie i
modyfikowanie plików przez tego użytkownika w tym katalogu.
</p>

<p>
Skoro dodaliśmy już to wszystko do pliku <path>smb.conf</path>, czas na
sprawdzenie czy nasza konfiguracja jest poprawna. Aby tego dokonać, wykorzystamy
narzędzie <c>testparm</c>:
</p>

<pre caption="Korzystanie z testparm">
$ testparm
</pre>

<p>
Zaraz po naciśnięciu klawisza enter na ekranie ukaże się lista wszystkich
naszych opcji konfiguracyjnych. Jeśli w pliku <path>smb.conf</path> były jakieś
błędy, również zostaniemy o tym poinformowani. W tym przypadku wystarczy
stosować się do instrukcji w celu ich poprawienia. Jesteśmy teraz gotowi do
skonfigurowania użytkowników i próbnego uruchomienia Samby.
</p>

</body>
</section>
<section>
<title>Tworzenie użytkowników</title>
<body>

<p>
Aby użytkownik "mójużytkownik" z hasłem "mojehasło" mógł korzystać z Samby,
muszą zostać spełnione następujące warunki:
</p>

<ol>
  <li>
    Musi istnieć konto uniksowe <b>mójużytkownik</b>. Nie jest wymagana
    możliwość logowania się na nie, również hasło tego użytkownika nie jest 
    używane przez Sambę, dlatego możemy dowolnie je ustawić. Oczywiście 
    w niczym nie przeszkadza jeśli <b>mójużytkownik</b> może się logować 
    do systemu.
  </li>
  <li>

    W pliku <path>smbpasswd</path> musi być dopisany użytkownik
    <b>mójużytkownik</b>. Plik ten można znaleźć w katalogu o nazwie
    <path>private</path>, który znajduje się w domyślnym katalogu 
    instalacyjnym Samby (w naszym przykładzie będzie to 
    <path>/usr/local/private</path>). Użytkownik <b>mójużytkownik</b> może 
    zostać dodany do pliku <path>smbpasswd</path> za pomocą polecenia 
    <c>smbpasswd</c>. Dokonamy tego pisząc następujące polecenia z konta 
    użytkownika root:
  </li>
</ol>

<pre caption="Dodawanie użytkowników">
# <i>smbpasswd -a mójużytkownik</i>
New SMB password: &lt;tutaj należy wpisać "mojehasło"&gt;
Retype new SMB password: &lt;i jeszcze raz "mojehasło"&gt;
Added user mójużytkownik.
</pre>

<p>
Te kroki należy powtórzyć dla każdego nowego użytkownika Samby. Jeśli chcemy aby
już istniejące konto uniksowe działało w Sambie, należy pamiętać o dodaniu nazwy
użytkownika i hasła do pliku <path>smbpasswd</path>. Jeśli dodajemy użytkownika,
który istnieje tylko w systemie Windows, powinniśmy pamiętać, że oprócz dodania
go do pliku <path>smbpasswd</path> musimy także dodać konto uniksowe o
identycznej nazwie użytkownika. Co więcej, konto uniksowe musimy utworzyć jako
pierwsze, ponieważ dodanie użytkownika do pliku <path>smbpasswd</path> nie
będzie możliwe, jeśli konto nie będzie już istniało.
</p>

<p>
Konieczne jest istnienie obu kont, ponieważ Samba wykorzystuje konto uniksowe do
sprawdzania uprawnień dostępu do plików na dysku, natomiast plik
<path>smbpasswd</path> jest wykorzystywany do uwierzytelniania. Jeśli będziemy
łączyć się z systemu Windows NT, powinniśmy dodać użytkownika o nazwie
"administrator".
</p>

</body>
</section>
<section>
<title>Ostateczna konfiguracja serwera</title>
<body>

<p>
Jesteśmy już prawie gotowi do uruchomienia Samby i konfigurowania komputerów
klienckich. Najpierw jednak musimy upewnić się, czy komputer z Sambą jest w
stanie pingować każdy komputer z Windowsem w sieci, posługując się jego nazwą.
Jeśli tak nie jest, konieczne będzie dodanie odpowiednich wpisów do pliku
<path>/etc/hosts</path> lub uaktualnić naszą usługę DNS.
</p>

<p>
Warto też zaznaczyć, że Samba działa najlepiej gdy w pliku
<path>/etc/hosts</path> do adresu 127.0.0.1 przypisana jest tylko nazwa
"localhost". Wpis FQDN dla naszego komputera powinien być przypisany do głównego
adresu IP używanego w naszej sieci LAN. Na przykład:
</p>

<pre caption="/etc/hosts">
<comment>fragment pliku /etc/hosts</comment>

127.0.0.1       localhost 
192.168.1.1   mójkomputer mójkomputer.mojadomena.com
</pre>

</body>
</section>
<section>
<title>Uruchamianie Samby</title>
<body>

<p>
Samba jest już skonfigurowana i gotowa do pracy. Uruchomimy ją i skupimy się na
prawidłowej konfiguracji komputerów z systemem Windows. Aby uruchomić Sambę,
jako root wydajmy następujące polecenia:
</p>

<pre caption="Uruchamianie Samby">
# <i>smbd</i>
# <i>nmbd</i>
</pre>

<p>
Uruchomi to dwa główne procesy Samby, <c>smbd</c> i <c>nmbd</c>. Będą one
logować wszelkie komunikaty informacyjne i komunikaty błędów odpowiednio do
plików <path>/var/log/log.smb</path> i <path>/var/log/log.nmb</path>. Teraz
skoro część uniksowa działa, czas zająć się klientami i prawidłowo je
skonfigurować.
</p>

</body>
</section>
<section>
<title>Konfigurowanie komputerów klienckich</title>
<body>

<p>
Aby skonfigurować komputer z systemem Windows w celu korzystania z naszej Grupy
Roboczej z Samby, należy upewnić się, że protokół TCP/IP został na nich
prawidłowo skonfigurowany. Powinniśmy także upewnić się, że:
</p>

<ol>
  <li>
    Możliwe jest pingowanie serwera uniksowego spod Windows przy użyciu jego 
    nazwy (pisząc w wierszu poleceń <c>ping mójserwer</c>).
  </li>
  <li>
    Nasz komputer z systemem Windows został skonfigurowany do korzystania z
    serwera WINS. Jeśli Samba pełni rolę takiego serwera, należy podać w
    konfiguracji adres IP serwera Samby. Jeśli nie, należy podać adres IP
    działającego serwera WINS. Zwykle konfiguruje się to w oknie ustawień
    TCP/IP.
  </li>
  <li>
    Nasz komputer z systemem Windows należy do grupy roboczej
    NASZAGRUPAROBOCZA.
  </li>
</ol>

</body>
</section>
<section>
<title>Testowanie</title>
<body>

<p>
Nadeszła chwila prawdy. Gdy tylko komputery z systemem Windows zakończą proces
ponownego uruchamiania się, zalogujmy się do nich, używając nazwy użytkownika i
hasła, które zostaną zaakceptowane przez Sambę. Jeśli korzystamy z systemów
Windows 95/98, nasza nazwa użytkownika i hasło zostaną przechowane w pliku i
wykorzystane, gdy będziemy chcieli połączyć się z jakimś zasobem sieciowym.
</p>

<p>
Jeśli zaś korzystamy z systemu Windows NT Workstation, nazwa użytkownika i hasło
muszą istnieć także w lokalnej bazie danych bezpieczeństwa, inaczej nie będziemy
mogli się zalogować do systemu. Jeśli tak nie jest, musimy zalogować się jako
administrator i utworzyć konto za pomocą menadżera użytkowników. Następnie
powinniśmy się wylogować i zalogować się ponownie jako nowo utworzony użytkownik.
</p>

<p>
Po prawidłowym zalogowaniu się kliknijmy dwukrotnie na Otoczeniu Sieciowym i
zajrzyjmy do grupy roboczej o nazwie NASZAGRUPAROBOCZA. Sprawdźmy czy znajduje
się w niej nasz serwer Samby. Kliknijmy dwukrotnie na nim i zobaczmy czy widać
zasób <path>/tmp</path>. Jeśli tak, to gratuluję, Samba działa! Jeśli nie, oto
co możemy zrobić:
</p>

<ol>
  <li>
    Spróbujmy uruchomić program <c>testparm</c>. Czy z plikiem
    <path>smb.conf</path> jest wszystko w porządku? Jeśli nie, to należy
    poprawić błędy i uruchomić ponownie Sambę.
  </li>
  <li>
    Czy działają procesy <c>smbd</c> i <c>nmbd</c>? Jeśli nie, przejrzyjmy logi
    pod kątem błędów, poprawmy ewentualne problemy i zrestartujmy procesy
    <c>smbd</c> i <c>nmbd</c>.
  </li>
  <li>
    Czy skonfigurowaliśmy komputery z systemem Windows tak, aby używały
    odpowiedniego serwera WINS? Jeśli nie, nie będą one potrafiły odczytać
    adresów IP komputerów w naszej sieci.
  </li>
  <li>
    Czy możliwe jest pingowanie komputerów z systemem Unix spod Windows i
    odwrotnie? Jeśli nie, powinniśmy skonfigurować plik <path>/etc/hosts</path>
    lub serwer DNS aby poprawnie działała translacja nazw.
  </li>
</ol>

<p>
Jeśli wszystko to się zgadza, ale Samba nadal nie działa, należy uważnie
przeczytać każdy krok wyszczególniony w pliku DIAGNOSIS.txt, który znajduje się
w katalogu <path>docs/textdocs</path>. Powinniśmy w krótkim czasie odnaleźć i
rozwiązać problem z konfiguracją lub z siecią. Pamiętajmy jednak, że jeśli choć
nieznacznie zmodyfikujemy zawartość pliku <path>smb.conf</path>, powinniśmy
wysłać procesom <c>smbd</c> i <c>nmbd</c> sygnał HUP, aby zmusić je do ponownego
odczytania tego pliku. Dokonamy tego w następujący sposób:
</p>

<pre caption="Rozwiązywanie problemów">
# <i>kill -hup &lt;pid procesu smbd&gt;</i>
# <i>kill -hup &lt;pid procesu nmbd&gt;</i>
</pre>

<p>
Innym sposobem będzie zabicie procesów <c>smbd</c> i <c>nmbd</c> i uruchomienie
ich ponownie.
</p>

</body>
</section>
<section>
<title>W następnym odcinku</title>
<body>

<p>
W <uri link="/doc/pl/articles/samba-p3.xml">kolejnym artykule o Sambie</uri>
mojego autorstwa przybliżę bardziej zaawansowane opcje Samby. Wówczas będziemy
potrafili skonfigurować zasoby dzielone dokładnie tak jak chcemy. Przyjrzymy
się też kilku zaawansowanym funkcjom, jak na przykład drukowaniu przez Sambę. Do
zobaczenia w następnym odcinku!
</p>

</body>
</section>
<section id="resources">
<title>Zasoby</title>
<body>

<ul>
  <li>Strona główna <uri link="http://fi.samba.org">Samby</uri>.</li>
  <li>
    Lista dyskusyjna <uri
    link="http://www.kampsax.dtu.dk/~rask/Samba/mailinglist/">Amiga Samba</uri>.
  </li>
  <li><uri link="http://linuxguy.net/samba.htm">Samba</uri> według Eda 
      Weinberga.
  </li>
  <li>
    Książka <uri link="http://www.amazon.com/exec/obidos/ASIN/0672318628/">Samba
    Unleashed</uri>. Autor: Steve Litt, współautor: Daniel Robbins.
  </li>
  <li>
    Książka <uri link="http://www.oreilly.com/catalog/samba/">Using Samba</uri>
    (Wydawnictwo O'Reilly Publishing; 1999).
  </li>
  <li>
    <uri link="http://www.mdb.ku.dk/tarvin/samba/">Samba Notes</uri> o Sambie i
    dystrybucji RedHat.
  </li>
  <li>
    Strona główna narzędzia <uri
    link="http://fi.samba.org/docs/swat_ssl.html">SWAT</uri>. 
  </li>
</ul>

</body>
</section>
</chapter>
</guide>
