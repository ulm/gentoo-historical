<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/pl/articles/l-awk2.xml,v 1.8 2006/10/15 21:57:29 shadoww Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/articles/l-awk2.xml" lang="pl" disclaimer="articles">
<title>Awk w przykładach, część druga</title>

<author title="Autor">
  <mail link="drobbins@gentoo.org">Daniel Robbins</mail>
</author>
<author title="Tłumacz">
  <mail link="aleander@gmail.com">Aleksander Kamil Modzelewski</mail>
</author>

<abstract>
W tej części serii artykułów Daniel Robbins kontynuuje odkrywanie awk,
wspaniałego języka o dziwnej nazwie. Daniel pokaże jak obsługiwać rekordy
zawarte w kilku wierszach, wykorzystywać pętle oraz tworzyć i używać tablice.
Po przeczytaniu tego artykułu czytelnik powinien być zaznajomiony z szeroką gamą
możliwości awk i być gotowym do pisania własnych, potężnych skryptów.
</abstract>

<!-- The original version of this article was published on IBM developerWorks,
and is property of Westtech Information Services. This document is an updated
version of the original article, and contains various improvements made by the
Gentoo Linux Documentation team -->

<version>1.4</version>
<date>2005-10-31</date>

<chapter>
<title>Rekordy, pętle i tablice</title>
<section>
<title>Rekordy wielowierszowe</title>
<body>

<p>
Awk jest wspaniałym narzędziem do czytania oraz przetwarzania ustrukturyzowanyh
danych, takich jak plik systemowy <path>/etc/passwd</path>. Zawiera on Uniksową
bazę danych opisującą użytkowników systemu i podaje mnóstwo istotnych
informacji, w tym wszystkie istniejące konta użytkowników i identyfikatory. W
<uri link="/doc/pl/articles/l-awk1.xml">moim poprzednim artykule</uri> pokazałem
jak awk może z łatwością przetwarzać ten plik. Ponieważ pola w tym pliku
rozdzielane są dwukropkami, to jedynym, co trzeba było zrobić, to ustawić
zmienną FS (separator pól) na ":".
</p>

<p>
Przed ustawienie w sposób prawidłowy zmiennej FS awk może zostać skonfigurowany
do przeczytania prawie każdego rodzaju strukturalnych danych - o ile każdy
rekord zawarty jest w jednej linii. W przeciwnym wypadku ustawianie FS nie da
nam zbyt wiele. W takich sytuacjach konieczne jest również ustawienie zmiennej
separatora rekordów RS. Informuje ona awk gdzie kończy się aktualny rekord a
zaczyna następny.
</p>

<p>
Jako przykład spróbujemy poradzić sobie z przetwarzaniem listy adresów
uczestników Federalnego Programu Ochrony Świadków:
</p>

<pre caption="Przykładowy wpis na liście uczestników Federalnego Programu Ochrony Świadków">
Jimmy Łasica
Ulica Przyjemności 100
San Francisco, CA 12345

Duży Tony
Aleja Incognito 200
Przedmiasteczko, WA 67890
</pre>

<p>
W idealnym przypadku chcielibyśmy, aby awk rozpoznawał każdy  3-wierszowy adres
jako oddzielny rekord. Nasz kod stałby się prostszy jeżeli awk rozpoznawałby
pierwszą linię adresu jako pierwsze pole ($1), ulicę jako pole drugie ($2), a
miasto, stan oraz kod pocztowy jako trzecie ($3). Ten kod uczyni dokładnie to:
</p>

<pre caption="Robienie z adresu jednego rekordu">
BEGIN {
    FS="\n"
    RS=""
}
</pre>

<p>
Dzięki ustawieniu powyżej FS na "\n" awk będzie oczekiwał, że każde pole będzie
znajdowało się w oddzielnym wierszu. Z kolei ustawienie RS na "" sprawia, że awk
będzie traktowało puste wiersze jako separatory rekordów. Kiedy już awk wie, jak
wejście jest sformatowane może wykonać za nas całe jego przetwarzanie i reszta
skryptu staje się prosta. Spójrzmy na kompletny skrypt który wczyta listę
adresów i wypisze każdy z nich w jednej linii, rozdzielając pola przecinkiem.
</p>

<pre caption="Pełen skrypt">
BEGIN {
    FS="\n"
    RS=""
}
{ print $1 ", " $2 ", " $3 }
</pre>


<p>
Jeśli ten skrypt zostanie zapisany jako <path>address.awk</path>, a dane
adresowe znajdą się w pliku nazwanym <path>address.txt</path>, to można wykonać
skrypt poleceniem <c>awk -f address.awk address.txt</c>. Wynik będzie
nastepujący:
</p>

<pre caption="Wynik skryptu">
Jimmy Łasica, Ulica Przyjemności 100, San Francisco, CA 12345
Duży Tony, Aleja Incognito 200, Przedmiasteczko, WA 67890
</pre>

</body>
</section>
<section>
<title>OFS oraz ORS</title>
<body>

<p>
W zawartej w pliku <path>address.awk</path> intrukcji można zobaczyć, że awk
łączy ze sobą natępujące po sobie łańcuchy. Wykorzystaliśmy tę możliwość do
wstawienia przecinka oraz spacji (", ") pomiędzy trzy pola adresu w linii.
Uzyskaliśmy w ten sposób oczekiwany efekt ale kod wygląda brzydko. Zamiast
wstawiać literał ", " pomiędzy pola możemy sprawić, aby awk zrobił to za
nas. Robi się to przez ustawienie zmiennej specjalnej OFS, na przykład:
</p>

<pre caption="Wycinek kodu">
print "Hello", "there", "Jim!"
</pre>

<p>
Przecinki w wierszu nie są literałami tylko separatorami informującymi awk
że "Hello", "There" oraz "Jim!" to oddzielne pola i że pomiędzy nimi powinno
się wydrukować zawartość zmiennej OFS. Domyślnie wyjście awk będzie takie:
</p>

<pre caption="Wyjście awk">
Hello there Jim!
</pre>

<p>
Widzimy, że domyślną wartością OFS jest " " - pojedyńcza spacja. Możemy
jednak łatwo zmodyfikować OFS tak, aby awk wstawiał nasz ulubiony separator
pól. Poniżej znajduje się nowa wersja <path>address.awk</path>, która
wykorzystuje OFS aby rozdzielać pola łańcuchami ", ".
</p>

<pre caption="Zmiana OFS">
BEGIN {
    FS="\n"
    RS=""
    OFS=", "
}
{ print $1, $2, $3 }
</pre>

<p>
W awk istnieje też zmienna specjalna ORS, "Wyjściowy separator rekordów"
(ang. Output Record Separator). Przez modyfikację jego wartości z domyślnego znaku
nowej linii ("\n") możemy zmienić znak, który jest automatycznie drukowany
na końcu wyniku każdego polecenia print. Na przykład aby uzyskać wyjście rozdzielane
pustymi wiersza należy ustawić ORS na "\n\n". Aby wyjście było rozdzielane
pojedyńczą spacją (bez znaku nowego wiersza) ustawiamy ORS na " ".
</p>

</body>
</section>
<section>
<title>Konwersja z rekordów wielowierszowych na rozdzielane tabulacją</title>
<body>

<p>
Powiedzmy, że napisaliśmy skrypt który w celu importu do arkusza
kalkulacyjnego konwertuje naszą listę adresów do postaci z jednym rekordem
na wiersz, z polami rozdzielanymi znakiem tabulacji. Po użyciu lekko
zmodyfikowanej wersji <path>address.awk</path> okazałoby się, że nasz
program radzi sobie wyłącznie z trójliniowymi adresami. Jeżeli awk
napotkałoby adres taki jak poniższy, to czwarty wiersz zostałby po cichu
odrzucony:
</p>

<pre caption="Przykładowy wpis">
Kuzyn Winnie
Sklep Samochodowy Winniego
Aleja Miejska 300
Sosueme, OR 76543
</pre>

<p>
Aby radzić sobie z takimi sytuacjami warto by było, aby nasz kod brał pod
uwagę liczbę pól w rekordzie i drukował je po kolei. W tej chwili drukujemy
tylko pierwsze trzy pola adresu. Poniżej znajduje się poprawiony kod:
</p>

<pre caption="Poprawiony kod">
BEGIN {
    FS="\n"
    RS=""
    ORS=""
}

{
    x=1
    while ( x&lt;NF ) {
        print $x "\t"
        x++
    }
    print $NF "\n"
}
</pre>

<p>
Najpierw ustalamy separator pól na "\n" oraz separator rekordów na "", tak,
aby awk prawidłowo odczytywał adresy wielowierszowe. Następnie ustawiamy
wyjściowy separator pół ORS na "", dzięki czemu intrukcja print przestanie
za każdym razem wypisywać znaki nowej linii. Oznacza to, że kiedy będziemy
chcieli aby jakiś tekst zaczął się od nowego wiersza, to musimy wypisać znak
"\n" wprost.
</p>

<p>
W bloku głównym tworzymy zmienną x, która zawiera numer pola, który
aktualnie przetwarzamy. Wstępnie ustawiamy ją na 1. Następnie
wykorzystyujemy pętlę while (składnia while w awk jest identyczna jak ta w
języku C) do iterowania przez wszystkie pola z wyjątkiem ostatniego. W końcu
drukujemy ostatnie pole oraz znak nowego wiesza; print nie zrobi tego za nas
ponieważ ORS jest ustawione na "". Wyjście programu wygląda teraz tak, jak
powinno, czyli:
</p>

<pre caption="Nasze oczekiwane wyjście. Nieładne, ale dobre do importu do arkusza kalkulacyjnego">
Jimmy Łasica, Ulica Przyjemności 100, San Francisco, CA 12345
Duży Tony, Aleja Incognito 200, Przedmiasteczko, WA 67890
Kuzyn Winnie Sklep Samochodowy Winniego Aleja Miejska 300 Sosueme, OR 76543
</pre>

</body>
</section>
<section>
<title>Pętle</title>
<body>

<p>
Widzieliśmy już, jak w awk robi się pętle while, identyczne jak ich
odpowiedinki w C. W awk dostępne są też pętle "do...while" które sprawdzają
swój warunek na końcu bloku, a nie na początku. Jest podobna do dostępnej w
niektórych innych językach pętli "repeat...until". Na przykład:
</p>

<pre caption="Przykład do...">
{
    count=1
    do {
        print "Zostanę wydrukowana co najmniej raz niezależnie od wszystkiego"
    } while ( count != 1 )
}
</pre>

<p>
Ponieważ warunek jest sprawdzany po wykonaniu bloku pętla "do...while"
zawsze zostanie wykonana co najmniej raz. W przeciwieństwie do tego zwykła
pętla while nigdy nie wykona swojego kodu jeżeli na samym początku warunek
nie jest spełniony.
</p>

</body>
</section>
<section>
<title>Pętle for</title>
<body>

<p>
Awk pozwala na tworzenie pętli for, które, podobnie jak pętle while, są
identyczne jak ich odpowiedniki w C:
</p>

<pre caption="Przykładowa pętla">
for ( wstępne przypisanie; warunek; modyfikacja ) {
    blok kodu
}
</pre>

<p>
Prosty przykład:
</p>

<pre caption="Prosty przykład">
for ( x = 1; x &lt;= 4; x++ ) {
    print "iteracja",x
}
</pre>

<p>
Ten kod da następujące wyjście:
</p>

<pre caption="Wyjście powyższego fragmentu">
iteracja 1
iteracja 2
iteracja 3
iteracja 4
</pre>

</body>
</section>
<section>
<title>Break oraz continue</title>
<body>

<p>
Podobnie jak C awk udostępnia instrukcje break oraz continue. Te polecenia
usprawniają kontrolę nad pętlami. Na przykład poniżej znajduje się fragment
kodu w którym naprawdę przydałaby się intrukcja break:
</p>

<pre caption="Fragment kodu wymagający instrukcji break">
while (1) {
    print "I tak już zawsze..."
}
</pre>

<p>
Ponieważ 1 zawsze jest prawdziwe ta pętla jest nieskończona.  Poniżej znajduje
się pętla która zostanie wykonana dziesięć razy:
</p>

<pre caption="Pętla, której kod wykonuje się tylko 10 raz">
x=1
while(1) {
    print "iteracja",x
    if ( x == 10 ) {
        break
    }
    x++
}
</pre>

<p>
Tutaj polecenie break służy do "wyrwania się" z njbardziej zagnieżdżonej
pętli. "break" powoduje, że pętla natychmiast zostaje zakończona i wykonanie
kodu jest wznawiane od linii następującej po kodzie pętli.
</p>

<p>
Polecenie continue uzupełnia break i działa tak:
</p>

<pre caption="Instrukcja continue uzupełniająca break">
x=1
while (1) {
    if ( x == 4 ) {
        x++
        continue
    }
    print "iteracja",x
    if ( x > 20 ) {
        break
    }
    x++
}
</pre>

<p>
Ten kod napisze "iteracja 1" - "iteracja 21", pomijając "iteracja 4". Jeżeli
x jest równe 4, to x jest zwiększane po czym wykonywana jest instrukcja
continue, co sprawia że awk natychmiast rozpoczyna kolejne wykonanie pętli -
pomija więc resztę kodu. Instrukcja ta działa dla każdego rodzaju pętli w
awk, tak samo jak break. Kiedy zostanie wykonana w pętli for zmienna
kontrolna zostanie automatycznie zwiększona. Poniżej znajduje się
przykładowa pętla for:
</p>

<pre caption="Przykładowa pętla for">
for ( x=1; x&lt;=21; x++ ) {
    if ( x == 4 ) {
        continue
    }
    print "iteracja",x
}
</pre>

<p>
Zwiększenie x nie było konieczne, ponieważ pętla for automatycznie zwiększa
x.
</p>

</body>
</section>
<section>
<title>Tablice</title>
<body>

<p>
Dobrą wiadomością jest z pewnością to, że w awk dostępne są tablice. W awk
zwyczajem jest rozpoczynanie indeksu tablicy od 1 a nie od 0.
</p>

<pre caption="Przykładowe tablice w awk">
myarray[1]="jim"
myarray[2]=456
</pre>

<p>
Kiedy awk napotyka pierwsze przypisanie, tablica myarray jest tworzona i jej
element myarray[1] jest ustawiany na wartość "jim". Po wykonaniu drugiego
przypisaniu tablica ma już dwa elementy.
</p>

<p>
Po zdefiniowaniu tablicy awk dostarcza wygodnego mechanizmu do iterowaniu po
wszystkich jej elementach, na przykład:
</p>

<pre caption="Iterowanie po zawartości tablicy">
for ( x in myarray ) {
    print myarray[x]
}
</pre>

<p>
Ten kod wypisze wszystkie elementy tablicy myarray. Przy wykonywanu tej
formy pętli for awk będzie przypisywało każdy istniejący indeks myarray do x
(zmiennej kontrolnej) po kolei, dla każdej wartości raz wykonując zawartość
bloku. Jest to wprawdzie bardzo praktyczne, ale składnia ta ma pewną wadę --
porządek przeglądania indeksów tablicy nie jest w żaden sposób określony. To
znaczy, że nie wiemy, czy wynikiem powyższego kodu będzie:
</p>

<pre caption="Wynik powyższego kodu">
jim
456
</pre>

<p>
czy
</p>

<pre caption="Inny wynik powyższego kodu">
456
jim
</pre>

<p>
Parafrazując Forresta Gumpa, iterowanie po zawartości tablicy jest jak
pudełko czekoladek - nigdy nie wiesz co z niego wyciągniesz. Ma to trochę
wspólnego z "łańcuchowością" tablic awk.
</p>

</body>
</section>
<section>
<title>"Łańcuchowość" indeksów tablic</title>
<body>

<p>
<uri link="/doc/pl/articles/l-awk1.xml">W poprzednim artykule</uri>
pokazałem, że awk przechowuje zmienne liczbowe w postaci łańcuchów.
Wprawdzie awk wykonuje konwersje konieczne, aby to działało, ale pozostawia
możliwości tworzenia dziwnego kodu:
</p>

<pre caption="Dziwny kod">
a="1"
b="2"
c=a+b+3
</pre>

<p>
Po wykonaniu tego kodu c jest równe 6. Ponieważ awk jest "łańcuchowe" dodawanie
łańcuchów "1" oraz "2" jest w zasadzie tym samym co dodawanie liczb 1 oraz 2. W
obydwu przypadkach awk dokona prawidłowego dodawania.  Łańcuchowa natura awk
bywa dość intrygująca -- na przykład, co się stanie, gdy wykorzystamy łańcuch do
indeksowania tablic? Na przykład, w poniższym kodzie:
</p>

<pre caption="Przykład">
myarr["1"]="Mr. Whipple"
print myarr["1"]
</pre>

<p>
Zgodnie z oczekiwaniami kod wypisze "Mr. Whipple". Co się stanie, gdy pominiemy
cudzysłowy wokół jedynki w indeksie?
</p>

<pre caption="Pomijamy cudzysłowy">
myarr["1"]="Mr. Whipple"
print myarr[1]
</pre>


<p>
Odgadnięcie wyniku tego fragmentu może być nieco trudniejsze.  Czy rozróżnia
myarr["1"] od myarr[1]? Odpowiedzią jest nie, awk uważa, że jedna i druga forma
odnosi się do tego samego elementu i awk napisze "Mr.  Whipple", dokładnie tak
samo jak w pierwszym fragmencie. Może się to wydawać dziwne, ale awk zawsze
wykorzystuje łańcuchy do indeksowania tablic.
</p>

<p>
Po poznaniu tej dziwnej właściwości niektórzy z nas mogą skusić się na
przetestowanie dziwacznego kodu, który wygląda tak:
</p>

<pre caption="Dziwaczny kod">
myarr["name"]="Mr. Whipple"
print myarr["name"]
</pre>

<p>
Nie dość, że ten kod nie powoduje błędów, to na dodatek jest funkcjonalnie
identyczny z poprzednimi przykładami i tak jak one napisze "Mr. Whipple"!
Jak widać w awk nie trzeba koniecznie korzystać z indeksów całkowitych;
można też używać łańcuchów i nie powoduje to żadnych komplikacji. Za każdym
razem, kiedy wykorzystujemy nie-liczbowe indeksy tablic, takie jak
myarr["name"], wykorzystujemy tablice asocjacyjne. Technicznie rzecz biorąc
awk nie robi jednak wtedy nic szczególnego (ponieważ awk traktuje indeksy
"liczbowe" jak łańcuchy).
</p>

</body>
</section>
<section>
<title>Narzędzia tablicowe</title>
<body>

<p>
W przypadku tablic awk daje nam dość duże możliwości. Możemy wykorzystywać
łańcuchy jako indeksy i nie jesteśmy zmuszeni do wykorzystywania ciągłej
sekwencji liczb (na przykład można zdefiniować myarr[1] oraz myarr[1000] a
pozostałe elementy pozostawić niezdefiniowanymi). Jest to wprawdzie
przydatne, ale może czasem doprowadzić do bałaganu. Na szczęście awk
dostarcza kilku narzędzi dzięki którym łatwiej jest zarządzać tablicami.
</p>

<p>
Po pierwsze, możemy kasować elementy tablicy. Na przykład, aby skasować
element 1 tablicy fooarray:
</p>

<pre caption="Kasowanie elementów tablicy">
delete fooarray[1]
</pre>

<p>
Jeżeli chcemy sprawdzić, czy konkretny element tablicy istnieje, to można
wykorzystać specjalny operator "in":
</p>

<pre caption="Sprawdzanie, czy dany element tablicy istnieje">
if ( 1 in fooarray ) {
    print "Tak! Jest tutaj."
} else {
    print "Nie! Nie mogę go znaleźć."
}
</pre>

</body>
</section>
<section>
<title>W następnym odcinku</title>
<body>

<p>
W tym artykule wykonaliśmy sporo pracy. W następnym odcinku podsumuję pokazaną
wiedzę o awk przez pokazanie jak wykorzystywać zawarte w awk funkcje do obsługi
łańcuchów oraz matematyki oraz jak tworzyć własne funkcje. Następnie
przeprowadzę czytelnika przez program do obsługi finansów osobistych. Do tego
czasu zachęcam do pisania własnych programów oraz przejrzenia następujących
zasobów.
</p>

</body>
</section>
</chapter>

<chapter>
<title>Zasoby</title>
<section>
<body>

<ul>
  <li>
    Inne artykuły o Awk autorstwa Daniela z developerWorks Awk
    w przykładach, <uri link="l-awk1.xml">Część pierwsza</uri> oraz<uri
    link="l-awk3.xml">Część trzecia</uri>.
  </li>
  <li>
    Książka O'Reilly's <uri link="http://www.oreilly.com/catalog/sed2/">sed
    &amp; awk, 2nd Edition</uri> jest doskonałym wyborem dla tych, którzy wolą
    papier.
  </li>
  <li>
    Konieczne należy odwierdzić <uri
    link="http://www.faqs.org/faqs/computer-lang/awk/faq/">FAQ
    comp.lang.awk</uri>. Zawiera ono również mnóstwo dodatkowych linków
    związanych z Awk.
  </li>
  <li>
    <uri link="http://sparky.rice.edu/~hartigan/awk.html">Samouczek AWK</uri>
    Patricka Hartigana zawiera mnóstwo przydatnych skryptów</li>
  <li>
    <uri link="http://www.teleport.com/~thompson">Thompson's TAWK Compiler</uri>
    kompiluje skrypty awk czyniąc z nich szybkie binarki. Jest on dostępny w
wersjach dla Windows, OS/2, DOS i UNIX.
  </li>
  <li>
    <uri link="http://www.gnu.org/software/gawk/manual/gawk.html">Podręcznik
    użytkownika GNU Awk</uri> zawiera informator.
  </li>
</ul>

</body>
</section>
</chapter>

</guide>
