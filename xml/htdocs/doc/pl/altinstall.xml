<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/pl/altinstall.xml,v 1.8 2006/06/29 16:59:26 rane Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/altinstall.xml" lang="pl">

<title>Inne metody instalacji Gentoo</title>

<author title="Współpracownik">
  <mail link="gerrynjr@gentoo.org">Gerald Normandin Jr.</mail>
</author>
<author title="Współpracownik">
  <mail link="lordviram@rebelpacket.net">Travis Tilley</mail>
</author>
<author title="Współpracownik">
  <mail link="volontir@yahoo.com">Oleg Raisky</mail>
</author>
<author title="Współpracownik">
  <mail link="luminousit@hotmail.com">Alex Garbutt</mail>
</author>
<author title="Współpracownik">
  <mail link="alex@openvs.com">Alexandre Georges</mail>
</author>
<author title="Współpracownik">
  <mail link="vargen@b0d.org">Magnus Backanda</mail>
</author>
<author title="Współpracownik">
  <mail link="davoid@gentoo.org">Faust A. Tanasescu</mail>
</author>
<author title="Współpracownik">
  <mail link="aliz@gentoo.org">Daniel Ahlberg</mail>
</author>
<author title="Redaktor">
  <mail link="swift@gentoo.org">Sven Vermeulen</mail>
</author>
<author title="Korekta">
  Ken Nowack <!-- antifa@gentoo.org seems out -->
</author>
<author title="Redaktor">
  <mail link="blubber@gentoo.org">Tiemo Kieft</mail>
</author>
<author title="Redaktor">
  <mail link="bennyc@gentoo.org">Benny Chuang</mail>
</author>
<author title="Redaktor">
  <mail link="smithj@gentoo.org">Jonathan Smith</mail>
</author>
<author title="Tłumaczenie">
  <mail link="rane@gentoo.org">Łukasz Damentko</mail>
</author>

<abstract>
Zbiór alternatywnych metod instalacji Gentoo dla osób, które nie mogą skorzystać
z naszych płyt instalacyjnych.
</abstract>

<license/>

<version>0.66</version>
<date>2005-08-07</date>

<chapter>
<title>O tym dokumencie</title>
<section>
<body>

<p>
Jeśli standardowe, oparte o instalację z płyt CD metody zawiodą (lub jeśli po
prostu nie chcemy z nich korzystać), warto zapoznać się ze zbiorem
alternatywnych metod instalacji z tego dokumentu. Jeśli udało się zainstalować
Gentoo w niestandardowy, nie opisany tutaj sposób warto podzielić się nim z całą
społecznością zgłaszając go na <uri
link="http://bugs.gentoo.org">Bugzillę</uri>.
</p>

</body>
</section>
</chapter>

<chapter>
<title>Uruchamianie płyt instalacyjnych za pomocą Smart BootManager</title>
<section>
<body>

<p>
Po pierwsze należy pobrać Smart BootManager ze strony
<uri>http://btmgr.sourceforge.net/ download.html</uri>. Dostępne są wersje w
wielu językach, zarówno w formie plików binarnych Linuksa jak i plików .exe dla
Windows.  Można pobrać źródła w celu samodzielnego zbudowania, ale nie polecamy
tego, ponieważ nie kompilują się z nowszymi wersjami NASM.
</p>

<p>
Następnie kompilujemy pakiet ze źródeł lub instalujemy wersję prekompilowaną.
Podczas tworzenia dyskietki startowej mamy do dyspozycji kilka opcji, omawiamy
je poniżej.
</p>

<pre caption="Opcje Smart BootManager">
sbminst [-t theme] [-d drv] [-b backup_file] [-u backup_file]

   -t theme    select the theme to be used, in which the theme could be:
                    us = English theme         de = German theme
                    hu = Hungarian theme    zh = Chinese theme
                    ru = Russian theme        cz = Czech theme
                    es = Spanish theme        fr = French theme
                    pt = Portuguese theme


   -d drv         set the drive that you want to install Smart BootManager on;
                  for Linux:
                    /dev/fd0 is the first floppy driver,
                    /dev/hda is the first IDE harddisk driver.
                    /dev/sda is the first SCSI harddisk driver.
                  for DOS:
                    0   is the first floppy drive
                    128 is the first hard drive;

   -c             disable CD-ROM booting feature;

   -b backup_file backup the data that will be overwritten for
                  future uninstallation;

   -u backup_file uninstall Smart BootManager, should be used alone;

   -y             do not ask any question or warning.
</pre>

<pre caption="Używanie sbminst do stworzenia dyskietki">
# <i>sbminst -t us  -d /dev/fd0</i>
</pre>

<note>
Należy zastąpić fd0 nazwą odpowiedniego urządzenia.
</note>

<p>
Następnie umieszczamy dyskietkę w komputerze, na którym będzie instalowany
system, oraz płytę w jego napędzie cdrom i ponownie uruchamiamy komputer.
</p>

<p>
Powita nas okno dialogowe Smart BootManager. Wybieramy w nim odpowiedni napęd
CD-ROM i naciskamy ENTER w celu uruchomienia płyty instalacyjnej. Po jej
wczytaniu możemy kontynuować proces instalacji w zwykły sposób.
</p>

<p>
Więcej informacji o Smart BootManager znajduje się na stronie
<uri>http://btmgr.sourceforge.net/</uri>.
</p>

</body>
</section>
</chapter>

<chapter>
<title>Instalacja spod systemu Knoppix</title>
<section>
<body>

<note>
Knoppix działa wyłącznie na architekturze x86.
</note>

<!-- this works with knoppix 3.6+ and gentoo 2004.3, 2005.0-->

<p>
Uruchamianie z livecd <uri link="http://www.knoppix.org/">Knoppiksa</uri> to
jeden ze sposobów na posiadanie w pełni funkcjonalnego środowiska podczas
instalacji. Czas leci znacznie szybciej gdy podczas instalacji gra się w Tux
Racer, można też korzystać OpenOffice do pracy.
</p>

<warn>
Warto zauważyć, że wszystkie pliki zapisywane w katalogu domowym w Knoppiksie
podczas instalacji systemu znikną po jego ponownym uruchomieniu. Należy pamiętać
o zapisaniu wszystkich ważnych plików na dysku przed ponownym uruchomieniem
komputera.
</warn>

<p>
Zatem uruchamiamy płytę Knoppiksa. Jeśli jest to Knoppix 3.6-3.8.2 trzeba będzie
wybrać <c>knoppix26</c> jako opcję uruchomieniową w celu skorzystania z jądra
2.6. Jeśli się to pominie to przy próbie chrootowania pojawi się błąd
spowodowany zbyt starą wersją jądra. Użytkownicy Knoppix 3.9 i nowszych mogą
pominąć ten krok, jądro 2.6 jest tam domyślne.
</p>

<p>
Domyślnie Knoppix uruchamia środowisko KDE. Na samym początku należy wydać
polecenie <c>su -</c> w konsoli i zmienić hasło roota. Potem można skonfigurować
<c>sshd</c> w celu umożliwienia zdalnego logowania się, jeśli jest to konieczne.
</p>

<pre caption="Tworzenie punktu montowania /mnt/gentoo">
# <i>mkdir /mnt/gentoo</i>
</pre>

<p>
Można teraz przystąpić do instalacji rozpoczynając od <uri
link="/doc/pl/handbook/handbook-x86.xml?part=1&amp;chap=4">4 rozdziału</uri>. W
momencie gdy konieczne będzie zamontowanie systemu plików /proc należy wydać
następujące polecenie zamiast tego z Podręcznika:
</p>

<pre caption="Montowanie systemu plików proc">
# <i>mount -o bind /proc /mnt/gentoo/proc</i>
</pre>

<p>
Warto pamiętać, że niektóre z ustawień FEATURES dla Portage nie będą działać w
Knoppiksie. Należy uważać zwłaszcza na <c>userpriv</c> i <c>usersandbox</c>.
Jeśli pojawią się błędy, warto powyłączać kilka dodatkowych i opcjonalnych
możliwości.
</p>

<!--
  Commenting out due to #78716. If it needs to be restated again, note
  that some will require to bind-mount it, others don't, and that you have
  a 50-50 chance of winning the gold strike.


<p>
You will also need to bind-mount the device tree to resolve permission issues
with various device files.
</p>

< ! - -
  If this doesn't seem to work, #71901 mentions the following command:
    mount -o remount,rw,nosuid /dev/hd* /mnt/hd*
  before all. Looks weird to me, but if this doesn't work, we might want to try
  that.
- - >

<pre caption="Bind-mounting the device tree">
# <i>mount -o bind /dev /mnt/gentoo/dev</i>
</pre>
-->

</body>
</section>
</chapter>

<chapter>
<title>Instalowanie ze stage1 bez dostępu do sieci</title>
<section>
<body>

<p>
Po pierwsze należy nagrać i uruchomić płytę instalacyjną.
</p>

<p>
Następnie należy pobrać obraz drzewa Portage z katalogu
<uri>http://distro.ibiblio.org/pub/linux/distributions/gentoo/snapshots/</uri>
(lub z innego <uri link="http://www.gentoo.org/main/en/mirrors.xml">serwera
lustrzanego</uri>. Plik ten należy umieścić na komputerze, na którym będziemy
instalować Gentoo lub nagrać na płytę.
</p>

<p>
Od tej pory należy zastosować się do wszystkich instrukcji z Podręcznika Gentoo
aż do momentu kiedy w rozdziale  jesteśmy instruowani by wydać polecenie
<c>chroot /mnt/gentoo</c>. Jeśli posiadamy tylko jeden napęd CD-ROM to warto
dodać do linii poleceń parametr <c>docache</c> tak, aby potem możliwe było
odmontowanie płyty instalacyjnej i użycie obrazu drzewa Portage nagranego na
drugi nośnik.
</p>

<p>
Otwieramy nową konsolę (Alt-F2) i kontynuujemy proces instalacji poprzez
uruchomienie skryptu bootstrap.sh.
</p>

<warn>
Starsze wydania płyt instalacyjnych wymagają zmiany hasła przed zalogowaniem, za
pomocą polecenia <c>passwd</c>.
</warn>

<p>
Wracamy na pierwszą konsolę  (Alt-F1, bez chrootowania) i montujemy drugą płytę
CD w katalogu <path>/mnt/gentoo/mnt/cdrom2</path>. Kopiujemy obraz drzewa
Portage z cdrom2 i rozpakowujemy go do katalogu <path>/mnt/gentoo/usr</path>.
</p>

<pre caption="Montowanie płyty z obrazem Portage">
# <i>umount /mnt/cdrom</i>
# <i>mkdir /mnt/gentoo/mnt/cdrom2</i>
# <i>mount /dev/cdroms/cdrom0 /mnt/gentoo/mnt/cdrom2</i>
# <i>cp /mnt/gentoo/mnt/cdrom2/portage-$date.tar.bz2 /mnt/gentoo/usr</i>
# <i>cd /mnt/gentoo/usr</i>
# <i>tar -xvjpf portage-$date.tar.bz2</i>
</pre>

<p>
Teraz wracamy na konsolę F2. Można uruchomić bootstrap.sh, ale nie uda mu się
zakończyć pracy, ponieważ nie będzie w stanie pobrać żadnych plików. Pobierzemy
je zatem z innego komputera i umieścimy w katalogu /usr/portage/distfiles (na
konsoli F2).
</p>

<p>
Pakietów budowane podczas stage1 to: glibc, baselayout, texinfo, gettext, zlib,
binutils, gcc i ncurses - wszystkie wraz zależnościami.
</p>

<note>
Warto zauważyć, że wersja każdego pakietu musi być zgodna z obrazem drzewa
Portage.
</note>

<pre caption="Lista plików do pobrania">
<comment>(Należy pamiętać o 2 przed &gt;)</comment>
# <i>emerge -fp glibc baselayout texinfo gettext zlib binutils gcc ncurses 2&gt;
stage1.list</i>
# <i>mount -t vfat /dev/fd0 /mnt/floppy</i>
# <i>cp /mnt/gentoo/stage1.list /mnt/floppy</i>
# <i>umount /mnt/floppy</i>
</pre>

<p>
Przenosimy dyskietkę do komputera z dostępem do Internetu. W pliku
<path>stage1.list</path> będzie znajdowała się lista plików do pobrania wraz z
adresami. Niestety lista zawiera kilka adresów dla każdego pliku, należy ją
zatem skrócić za pomocą poniższego skryptu.
</p>

<pre caption="Skracanie listy adresów">
<comment>(Skrypt jest oparty na formacie wyjścia drzewa Portage, który może się
zmienić w przyszłości, należy go zatem używać z uwagą!)</comment>
# <i>cut -f 1 -d ' ' stage1.list > stage1.download</i>
</pre>

<p>
Teraz pobieramy wszystkie pliki za pomocą programu <c>wget</c>:
</p>

<pre caption="Pobieranie pakietów za pomocą wget">
# <i>wget -N -i stage1.download</i>
</pre>

<p>
Po pobraniu wszystkich plików należy przenieść je na komputer, na którym
instalowane jest Gentoo i wgrać do katalogu
<path>/mnt/gentoo/usr/portage/distfiles</path>. Potem można uruchomić skrypt
<c>bootstrap.sh</c>. Te same czynności należy powtórzyć dla stage 2 i 3.
</p>

</body>
</section>
</chapter>

<chapter>
<title>Instalacja bezdyskowa za pomocą PXE</title>
<section>
<title>Wymagania</title>
<body>

<p>
Komputer musi posiadać kartę sieciową z obsługą protokołu PXE, posiada ją wiele
kart firmy 3com. Potrzebny będzie również BIOS umożliwiający uruchamianie z PXE.
</p>

</body>
</section>
<section>
<title>Ustawienia serwera</title>
<body>


<p>
Tworzymy katalogi, w których system do uruchamiania bezdyskowego będzie
przechowywany. Zaczynamy od katalogu <path>/diskless</path>, który będzie
macierzystym. Przez resztę opisu będziemy pracować na kliencie "eta".
</p>

<pre caption="Ustawianie katalogów">
# <i>mkdir /diskless</i>
# <i>mkdir /diskless/eta</i>
# <i>mkdir /diskless/eta/boot</i>
</pre>

<p>
Następny etap to konfiguracja DHCP i TFTP. Klient będzie korzystał z serwera
TFTP do pobrania wybranych plików. Zaczynamy od zainstalowania i
skonfigurowania DHCP, czego dokonuje się w pliku
<path>/etc/dhcp/dhcpd.conf</path>.
</p>

<note>
W celu zapewnienia klientowi stałego adresu IP i ścieżki do obrazu PXE należy
użyć pxegrub. Trzeba zastąpić adres MAC odpowiednią informacją dla karty
sieciowej klienta oraz podać katalog gdzie przechowywane są jego pliki.
</note>

<p>
W celu zainstalowania DHCPd należy wpisać polecenie <c>emerge dhcp</c> (można
wybrać też inny serwer DHCP). Należy się upewnić, że w pliku
<path>/etc/conf.d/dhcp</path> są włączone następujące ustawienia:
</p>

<pre caption="dhcp.conf">
option option-150 code 150 = text ;
ddns-update-style none ;
host eta {
hardware ethernet 00:00:00:00:00:00;
fixed-address <i>ip.add.re.ss</i>;
option option-150 "/eta/boot/grub.lst";
filename "/eta/boot/pxegrub";
}
</pre>

<p>
W celu zainstalowania serwera TFTP należy zemergować pakiet
<c>app-admin/tftp-hpa</c> oraz umieścić w pliku
<path>/etc/conf.d/in.tftpd</path> następujące informacje:
</p>

<pre caption="in.tftpd">
INTFTPD_PATH="/diskless"
INTFTPD_USER="nobody"
INTFTPD_OPTS="-u ${INTFTPD_USER} -l -vvvvvv -p -c -s ${INTFTPD_PATH}"
</pre>

<p>
Kolejny krok to konfiguracja GRUB. Należy go skompilować samodzielnie i włączyć
obsługę PXE. Po pierwsze zatem pobieramy kod źródłowy GRUB-a, poleceniem
<c>emerge -f grub</c>, które umieści spakowany plik w katalogu
<path>/usr/portage/distfiles</path>). Następnie kopiujemy go do katalogu
<path>/diskless</path> i tam budujemy z obsługą pxe. Kiedy plik binarny zostanie
skompilowany, należy go skopiować do katalogu boot w katalogu uruchomieniowym
klienta. Ostatnia czynność to edytowanie pliku konfiguracyjnego grub.lst.
</p>

<pre caption="Konfiguracja GRUB">
# <i>tar zxvf grub-0.92.tar.gz</i>
# <i>cd grub-0.92</i>
# <i>./configure --help</i>
<comment>(Wśród opcji znajdują się obsługiwane interfejsy sieciowe. Należy
wybrać sterownik kompatybilny z kartą. Tu jest ona pod nazwą $nic)</comment>
# <i>./configure --enable-diskless --enable-$nic</i>
# <i>make</i>
# <i>cd stage2</i>
# <i>cp pxegrub /diskless/eta/boot/pxegrub</i>
# <i>nano -w /diskless/eta/boot/grub.lst</i>
</pre>

<pre caption="grub.lst">
default 0
timeout 30

title=Diskless Gentoo
root (nd)
kernel /eta/bzImage ip=dhcp root=/dev/nfs
nfsroot=<i>ip.add.re.ss</i>:/diskless/eta

<comment># Jeśli chodzi o nfsroot, to adres IP jest adresem serwera, a katalog
to jest to miejsce na serwerze, w którym znajdują się pliki dla klienta.
</comment>
</pre>

<p>
Kolejny krok to konfiguracja NFS, która jest dość prosta. Ogranicza się do
dodania w pliku <path>/etc/exports</path> następującej linii:
</p>

<pre caption="/etc/exports">
# <i>nano -w /etc/exports</i>
# /etc/exports: NFS file systems being exported.  See exports(5).
/diskless/eta eta(rw,sync,no_root_squash)
</pre>

<p>
Kolejna czynność to uaktualnianie hostów w pliku <path>/etc/hosts</path> tak,
aby pasowały do konkretnej sytuacji.
</p>

<pre caption="/etc/hosts">
127.0.0.1 localhost

192.168.1.10 eta.example.com eta
192.168.1.20 sigma.example.com sigma
</pre>

</body>
</section>
<section>
<title>Budowa systemu na serwerze</title>
<body>

<p>
Może być konieczne ponowne uruchomienie serwera w celu wczytania płyty
instalacyjnej Gentoo, można jednak również zainstalować je bezpośrednio z
obecnego systemu. Należy postępować zgodnie ze zwykłą procedurą instalacji,
uwzględniając jednak następujące fakty: podczas montowania systemu plików trzeba
wykonać wypisane poniżej czynności (hdaX to partycja na której znajduje się
katalog /diskless).  Nie trzeba montować żadnych żadnych partycji, ponieważ
wszystkie pliki znajdują się w katalogu <path>/diskless/eta</path>.
</p>

<pre caption="Montowanie systemu plików">
#<i> mount /dev/hda3 /mnt/gentoo</i>
</pre>

<p>
Później musimy zająć się plikami stage i chrootowaniem. W przykładzie użyjemy
tarballa stage3. Po pierwsze należy zamontować <path>/proc</path> w katalogu
diskless i wchrootować się do środka. Następnie należy kontynuować proces
instalacji zgodnie z opisem aż do momentu, kiedy trzeba będzie skompilować
kernel.
</p>

<warn>
Podczas rozpakowywania tarballa stage należy bardzo uważać. Rozpakowanie go w
niewłaściwy sposób może skończyć się poważnym uszkodzeniem obecnego systemu.
</warn>

<pre caption="Rozpakowywanie pliku stage">
# <i>cd /mnt/gentoo/diskless/eta/</i>
# <i>tar -xvjpf  /mnt/cdrom/gentoo/stage3-*.tar.bz2</i>
# <i>mount -t proc /proc /mnt/gentoo/diskless/eta/proc</i>
# <i>cp /etc/resolv.conf /mnt/gentoo/diskless/eta/etc/resolv.conf</i>
# <i>chroot /mnt/gentoo/diskless/eta/ /bin/bash</i>
# <i>env-update</i>
# <i>source /etc/profile</i>
</pre>

<p>
Kolejna czynność to konfiguracja jądra. Po wykonaniu polecenia <c>make
menuconfig</c> należy zaznaczyć następujące ustawienia:
</p>

<pre caption="Opcje w menuconfig">
- Your network card device support
<comment>(Należy wbudować to na stałe, nie jako moduły!)</comment>

- Under "Networking options" :

[*] TCP/IP networking
[*] IP: kernel level autoconfiguration
[*] IP: DHCP support
[*] IP: BOOTP support


- Under "File systems --> Network File Systems" :

&lt;*&gt; NFS file system support
[*] Provide NFSv3 client support
[*] Root file system on NFS
</pre>

<p>
Kernel należy zapisać w katalogu <path>/</path> w chroocie (nie w
<path>/boot</path>), wynika to z wcześniejszych ustawień pxegrub. Kolejny krok
to konfiguracja pliku <path>/etc/fstab</path> klienta.
</p>

<pre caption="/etc/fstab">
# <i>nano -w /etc/fstab</i>
/dev/cdroms/cdrom0 /mnt/cdrom iso9660 noauto,ro 0 0
proc /proc proc defaults 0 0
tmpfs /dev/shm tmpfs nodev,nosuid,noexec 0 0
</pre>

<p>
Należy zapobiec sprawdzaniu dysku.
</p>

<pre caption="Zapobieganie sprawdzaniu dysku">
# <i>touch /fastboot</i>
# <i>echo "touch /fastboot" &gt;&gt; /etc/conf.d/local.start</i>
</pre>

<p>
Kolejna czynność to instalacja pakietu <c>nfs-utils</c>, z którego aktywnie
będzie korzystał klient.
</p>

<pre caption="Instalowanie nfs-utils">
# <i>emerge nfs-utils</i>
</pre>

<p>
Następna czynność to instalacja programu ładującego. Nie należy instalować nic
nowego. Mamy już taki program, pxegrub. Instalację kończy się poprzez ponowne
uruchomienie serwera. Potem należy uruchomić wszystkie usługi wymagane przez
klienta: DHCP, TFTPD i NFS.
</p>

<pre caption="Uruchamianie usług">
# <i>/etc/init.d/dhcp start</i>
# <i>/etc/init.d/in.tftpd start</i>
# <i>/etc/init.d/nfs start</i>
</pre>

</body>
</section>
<section>
<title>Uruchamianie klienta</title>
<body>

<p>
Aby klient uruchamiał się prawidłowo należy skonfigurować BIOS i kartę sieciową
tak, by używały protokołu PXE jako pierwszego urządzenia, z którego będą
uruchamiać system. Powinien się on znajdować przed napędem CD-ROM czy stacją
dystkietek na odpowiedniej liście. Jeśli sprawia to problem należy się zapoznać
z instrukcjami obsługi sprzętu. Karta sieciowa powinna pobierać adres za pomocą
DHCP i obraz GRUB PXE za pomocą TFTP. Następnie powinien pojawiać się czarny
ekran z białym menu GRUB, z którego można wybrać jądro i uruchomić system za
pomocą klawisza ENTER. Jeśli wszystko jest ustawione prawidłowo, kernel się
uruchomi, podmontuje główny system plików za pomocą NFS i pojawi się znak
zachęty. To wszystko.
</p>

</body>
</section>
</chapter>

<chapter>
<title>Instalowanie Gentoo z innej dystrybucji</title>
<section>
<title>Wymagania</title>
<body>

<p>
Aby można było zainstalować Gentoo z innej dystrybucji, musi ona posiadać
dostępne polecenie chroot i kopię instalacyjnego tarballa Gentoo lub pliku ISO,
z którego zamierza się instalować. Połączenie z siecią jest konieczne jeśli
chcemy zainstalować coś co nie jest zawarte w tarballu (tarball to plik z
rozszerzeniem .tgz lub .tar.gz). Autor tego tekstu użył do zainstalowania Gentoo
systemu RedHat Linux 7.3, ale nie ma to zbyt wielkiego znaczenia. Pora zacząć!
</p>

</body>
</section>
<section>
<title>Przegląd</title>
<body>

<p>
Po pierwsze musimy utworzyć partycję dla Gentoo poprzez zmianę rozmiaru którejś
z już istniejących, potem ją podmontować, rozpakować tarball, wchrootować się w
nowou tworzone środowisko i rozpocząć budowę systemu. Po zakończeniu procesu
bootstrapu musimy wykonać kilka zmian w konfiguracji, a następnie ponownie
uruchomić komputer, w celu przetestowania nowej konfiguracji.
</p>

</body>
</section>
<section>
<title>Jak zwolnić miejsce dla Gentoo?</title>
<body>

<p>
Partycja główna to system plików podmontowany w <path>/</path>. Można to szybko
sprawdzić za pomocą polecenia <c>mount</c>. Aby sprawdzić ile miejsca mamy do
dyspozycji wykorzystamy polecenie <c>df</c>.  Warto zauważyć, że nie jest
konieczne zmienianie rozmiaru partycji głównej. Można zmienić rozmiar każdej
innej, na której zechce działać program do zmiany rozmiaru, co omówimy trochę
później.
</p>

<pre caption="Informacje o systemie plików">
# <i>mount</i>
/dev/hdb2 on / type ext3 (rw)
none on /proc type proc (rw)
none on /dev/pts type devpts (rw,gid=5,mode=620)
none on /dev/shm type tmpfs (rw,nodev,nosuid,noexec)
# <i>df -h </i>
Filesystem           Size Used Avail Use% Mounted on
/dev/hdb2            4.0G 1.9G  2.4G  82% /
none                  38M    0   38M   0% /dev/shm
</pre>

<p>
Jak widać zamontowana w <path>/</path> partycja <path>/dev/hdb2</path> posiada
2.4 GB wolnego miejsca. Dobrym pomysłem jest tu wycięcie z niej 400 MB bloku i
pozostawienie 2 GB miejsca na Gentoo, co powinno spokojnie wystarczyć do
instalacji systemu. Części użytkowników wystarczy nawet 1 GB.
</p>

</body>
</section>
<section>
<title>Budowanie parted, programu do zmiany rozmiaru partycji</title>
<body>

<p>
Parted to program będący częścią projektu GNU. Można go pobrać ze strony
<uri>http://www.gnu.org/software/parted/</uri>.
</p>

<note>
Są też inne narzędzia służące do zmiany rozmiaru partycji, ale autor tekstu nie
jest do końca pewien czy np. Partition Magic(tm), czy inne programy będą
działały równie niezawodnie. Polecamy samodzielne ich testowanie.
</note>

<p>
Na stronie parted należy poszukać używanego systemu plików i sprawdzić czy
program go obsługuje. Jeśli nie to pech, trzeba będzie zniszczyć jakąś
istniejącą partycję, aby zainstalować Gentoo. Aby tego dokonać należy pobrać i
skompilować odpowiednie oprogramowanie, a następnie nagrać je na dyskietkę,
uruchomić z niej parted i zmienić rozmiar odpowiednich partycji. Jeśli możliwe
jest odmontowanie tej partycji spod Linuksa to można spokojnie zmienić jej
rozmiar bez restartu. Oto jak ja tego dokonałem:
</p>

<impo>
Przed rozpoczęciem pracy należy się upewnić, że parted obsługuje dany typ
partycji!
</impo>

<p>
Zaczynamy od pobrania dystrybucji mininux (opartej na jądrze 2.4 darmowej
dystrybucji Linux mieszczącej się na dyskietce) ze strony
<uri>http://mininux.free.fr/uk/</uri> oraz utworzenia dyskietki startowej tak
jak opisano to w dokumentacji tego projektu. Następnie wkładamy dyskietkę do
stacji i uruchamiamy komputer.
</p>

<note>
Warto zwrócić uwagę, że w Linuksie niemal wszystko da się wykonać na kilka
sposobów. Celem jest uruchomienie parted na odmontowanej partycji. Można do
tego użyć dyskietki startowej takiej jak mininux. Można też pominąć ten krok i
po prostu odmontować odpowiednią partycję spod zwykłej dystrybucji, a potem
uruchomić na niej program, o ile nie jest to partycja główna.
</note>

<pre caption="Tworzenie dyskietki startowej">
# <i>mkfs.minix /dev/fd0</i>
480 inodes
1440 blocks
Firstdatazone=19 (19)
Zonesize=1024
Maxsize=268966912
</pre>

<p>
Teraz pora zbudować parted. Jeśli nie został jeszcze pobrany i rozpakowany, to
należy to zrobić właśnie teraz. Potem przechodzimy do katalogu, w którym
znajdują się źródła i uruchamiamy poniższe polecenia, które spowodują
zbudowanie programu i nagranie go na dyskietkę.
</p>

<pre caption="Budowanie dyskietki">
# <i> mkdir /floppy; mount -t minix /dev/fd0 /floppy &amp;&amp;
export CFLAGS="-O3 -pipe -fomit-frame-pointer -static" &amp;&amp; ./configure
&amp;&amp; make &amp;&amp; cp parted/parted /floppy &amp;&amp; umount /floppy
</i>
</pre>

<p>
Gratulacje, przygotowania skończone. Można ponownie uruchomić komputer i
przystąpić do dzielenia partycji, oczywiście po zapoznaniu się z dokumentacją
parted na stronie GNU. Zmiana rozmiaru na największych partycjach zajmie około
30 minut, należy zatem uzbroić się w cierpliwość. Należy zacząć od
uruchomienia komputera z dyskietki mininux, potem, po zalogowaniu się zamienić
dyskietkę na tę z nagranym parted i ją podmontować. Następnie uruchamiamy parted
i zmieniamy rozmiar odpowiedniej partycji. Kiedy ten długi proces się zakończy
będziemy gotowi do zainstalowania Gentoo.
</p>

<pre caption="Polecenia do uruchomienia spd mininux">
# <i>mount /dev/fd0 /floppy </i>
# <i>cd /floppy; ./parted [drive you wish to operate on]</i>
(parted) <i> print </i>
Disk geometry for /dev/hdb: 0.000-9787.148 megabytes
Disk label type: msdos
Minor    Start       End     Type      Filesystem  Flags
1          0.031   2953.125  primary   ntfs
3       2953.125   3133.265  primary   linux-swap
2       3133.266   5633.085  primary   ext3
4       5633.086   9787.148  extended
5       5633.117   6633.210  logical
6       6633.242   9787.148  logical   ext3
(parted) <i> help resize </i>
  resize MINOR START END        resize filesystem on partition MINOR

        MINOR is the partition number used by Linux.  On msdos disk labels, the
        primary partitions number from 1-4, and logical partitions are 5
        onwards.
        START and END are in megabytes
(parted) <i> resize 2 3133.266 4000.000 </i>
</pre>

<impo>
Należy zachować cierpliwość, proces ten zajmie od 2 do 30 minut.
</impo>

<p>
Po zmianie rozmiaru partycji należy ponownie uruchomić starą dystrybucję.
Później można kontynuować instalację z opisu w <uri
link="/doc/pl/handbook/handbook-x86.xml?part=1&amp;chap=4">Podręczniku
Gentoo</uri>. Po wchrootowaniu się do nowo budowanego systemu należy użyć
następujących komend w celu odświeżenia środowiska:
</p>

<pre caption="Odświeżanie środowiska">
# <i>env -i HOME=$HOME TERM=$TERM chroot /mnt/gentoo /bin/bash</i>
# <i>/usr/sbin/env-update</i>
# <i>source /etc/profile</i>
</pre>

<p>
To wszystko, powodzenia!
</p>

</body>
</section>
</chapter>
</guide>
