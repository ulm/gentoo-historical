<?xml version="1.0" encoding="UTF-8"?>
<!-- $Header: /var/cvsroot/gentoo/xml/htdocs/doc/pl/gentoo-kernel.xml,v 1.5 2006/01/23 13:10:16 rane Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/gentoo-kernel.xml" lang="pl">

<title>Omówienie źródeł jądra dostępnych w Gentoo</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Współautor">
  <mail link="lostlogic@gentoo.org">Brandon Low</mail>
</author>
<author title="Redaktor">
  <mail link="dsd@gentoo.org">Daniel Drake</mail>
</author>
<author title="Redaktor">
  <mail link="carl@gentoo.org">Carl Anderson</mail>
</author>
<author title="Redaktor">
  <mail link="peesh@gentoo.org">Jorge Paulo</mail>
</author>
<author title="Redaktor">
  <mail link="bennyc@gentoo.org">Benny Chuang</mail>
</author>
<author title="Redaktor">
  <mail link="greg_g@gentoo.org">Gregorio Guidi</mail>
</author>
<author title="Redaktor">
  <mail link="fox2mike@gentoo.org">Shyam Mani</mail>
</author>
<author title="Tłumaczenie">
  <mail link="rane@gentoo.org">Łukasz Damentko</mail>
</author>

<abstract>
Krótkie omówienie wszystkich dostępnych w Gentoo źródeł jądra.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.12</version>
<date>2006-01-13</date>

<chapter>
<title>Wprowadzenie</title>
<section>
<body>

<p>
Gentoo pozwala użytkownikowi na dokonanie tak wielu wyborów, jak to tylko
możliwe. Jest to prawdą także w przypadku jądra. Zespół Gentoo Kernel dostarcza
wielu różnych źródeł, wybór najbardziej odpowiednich do danej sytuacji należy do
użytkownika. Dzięki poleceniu <c>emerge -s sources</c> można wyświetlić listę
wszystkich dostępnych źródeł. W tym tekście omówimy każde z nich, krótko
przedstawiając zalety każdego z nich.
</p>

</body>
</section>
</chapter>

<chapter>
<title>Dostępne zestawy</title>
<section>
<title>genkernel</title>
<body>

<p>
<c>Genkernel</c> to zestaw narzędzi, z którego można skorzystać do wykrycia
konfiguracji sprzętowej oraz automatycznego skonfigurowania jądra. Polecamy go
osobom nie lubiącym lub nie potrafiącym samodzielnie zbudować jądra.
</p>

<p>
Więcej informacji o tym programie znajduje się w opisie <uri
link="/doc/pl/genkernel.xml">konfiguracji jądra genkernel</uri>.
</p>

</body>
</section>
<section>
<title>Ogólnego przeznaczenia: gentoo-sources</title>
<body>

<p>
Większości użytkowników polecamy jądro <c>gentoo-sources</c>. Od wydania 2005.0
domyślnie jest to jądro serii 2.6, chociaż przez zmianę odpowiedniego profilu
można sprawić, aby instalowało się w tym pakiecie starsze jądro serii 2.4.
Domyślnie na <e>większości</e> architektur jest to wersja 2.6.
</p>

<p>
<c>gentoo-sources</c> jest jądrem bazującym na Linux 2.6, z istotnymi poprawkami
dotyczącymi bezpieczeństwa, różnych uciążliwych błędów oraz współpracy z mniej
typowymi architekturami. Linux 2.6 to domyślna stabilna gałąź jądra, która
rozwija się najbardziej dynamicznie. Dla zwiększenia wydajności oraz ilości
obsługiwanego sprzętu zalecane jest korzystanie z gałęzi 2.6 zamiast 2.4.
</p>

<p>
Niektóre mniej popularne architektury nie są w pełni kompatybilne z jądrami
Linux 2.6 lub spora część ich użytkowników woli wypróbowane jądra Linux 2.4.
Dlatego wciąż udostępniamy jądra <c>gentoo-sources</c> serii 2.4. Poprawki w
nich zawarte są podobne do odpowiedników z jąder 2.6 i tak samo są
zaprojektowane, aby zwiększyć funkcjonalność i poprawić wydajność jądra. Jądro
2.4 już nie jest rozwijane, od czasu do czasu są na nie jedynie nakładane
poprawki błędów związanych z bezpieczeństwem. Wszędzie gdzie to tylko możliwe
polecamy zatem korzystanie z jądra 2.6. Opis jak tego dokonać znajduje się w
tekście zatytułowanym <uri link="/doc/pl/migration-to-2.6.xml">Migracja do
jądra 2.6</uri>.
</p>

<p>
Większość poprawek pisanych przez zespół Gentoo Kernel jest przeznaczona dla
źródeł <c>gentoo-sources</c>. Zespół je tworzący to grupa ludzi o naprawdę
dużych umiejętnościach, dodatkowo wspierana przez znanego programistę kernela,
twórcę systemu udev, odpowiedzialnego za obsługę USB i PCI w oficjalnej
gałęzi jądra - Grega Kroah-Hartman.
</p>

</body>
</section>
<section>
<title>Klasyczne jądro: vanilla-sources</title>
<body>

<p>
<c>vanilla-sources</c> to pakiet zawierający oficjalne źródła ze strony
<uri>http://www.kernel.org/</uri>. Nie są one w żaden sposób poprawiane, a w
Portage znajdują się z przeznaczeniem dla osób chcących korzystać z całkowicie
nie modyfikowanych źródeł.
</p>

<p>
Podobnie jak w przypadku pakietu <c>gentoo-sources</c> można zainstalować je w
wersji 2.4 i 2.6.
</p>

<p>
Kiedy Linus Torvalds na dobre zajął się rozwojem nowszej gałęzi jądra - 2.6 -
opiekę nad gałęzią 2.4 powierzył Marcelo Tosattiemu. Marcelo robi wszystko, aby
źródła z gałęzi 2.4 były jak najbardziej stabilne i bezpieczne, więc nie dodaje
nowych funkcji, jedynie akceptując bądź odrzucając konkretne poprawki związane z
bezpieczeństwem. W pełni rozwijana jest obecnie wyłącznie gałąź 2.6.
</p>

<p>
Linux 2.6 jest rozwijany głównie przez bliskiego współpracownika Linusa
Torvaldsa - Andrew Mortona. Jego głównym celem jest stworzenie szybkiego jądra
posiadającego możliwie szerokie możliwości. Rozwój tej gałęzi przebiega
niezwykle dynamicznie.
</p>

</body>
</section>

<section>
<title>Dla serwerów: hardened-sources i rsbac-sources</title>
<body>

<p>
<c>hardened-sources</c> to standardowe źródła, na które nałożono zestaw
poprawek tak, aby jak najlepiej nadawały się systemów Gentoo pracujących na
serwerach. Wszystkie te zwiększające stabilność i bezpieczeństwo poprawki
nakładane są przez członków różnych podprojektów Gentoo Hardened (są to np. <uri
link="http://www.nsa.gov/selinux/">LSM/SELinux</uri> i <uri
link="http://grsecurity.net">grsecurity</uri>). Tak jak w przypadku
<c>gentoo-sources</c> można wybrać zarówno źródła serii 2.6 jak i 2.4.
Szczegóły dotyczące tych źródeł znajdują się na stronie
<uri>http://www.gentoo.org/proj/en/hardened/</uri>.
</p>

<p>
<c>rsbac-sources</c> to jądro z poprawkami umożliwiającymi korzystanie z zestawu
reguł kontroli dostępu (Rule Set Based Access Controls - <uri
link="http://www.rsbac.org">RSBAC</uri>), również dostępne w wersjach 2.4 i
2.6. Zarządzają nimi osoby z <uri link="/proj/en/hardened/rsbac/">Projektu
RSBAC</uri>, podprojektu Gentoo Hardened.
</p>

<impo>
Te jądra zawierają poprawki znacznie zwiększające bezpieczeństwo. Przed ich
użyciem należy się zapoznać z odpowiednią <uri
link="/proj/en/hardened/">dokumentacją</uri>.
</impo>

</body>
</section>
<section>
<title>Jądra dla poszczególnych archtektur</title>
<body>

<p>
<c>alpha-sources</c>, <c>hppa-sources</c>,<c>mips-sources</c>, 
<c>sh-sources</c>, <c>sparc-sources</c> i <c>xbox-sources</c>
to, jak same
nazwy wskazują, źródła zawierające poprawki usprawniające współpracę jądra z
poszczególnymi architekturami. Często zawierają one także dodatkowe sterowniki
oraz wiele z poprawek wymienionych w pozostałej części tego tekstu.
</p>

</body>
</section>
</chapter>

<chapter>
<title>Nie wspierane pakiety ze źródłami</title>
<section>
<body>

<p>
Po uruchomieniu polecenia <c>emerge -s sources</c> pojawia się długa lista, na
której wymienione są wszystkie dostępne źródła, z których wielu jeszcze nie
omówiliśmy. Teraz, w porządku alfabetycznym, krótko omówimy każde z nich.
Wszystkie są dostępne dzięki uprzejmości osób, które zajmują się nakładaniem na
nie poprawek, nie pochodzą od zespołu developerów Gentoo.
</p>

</body>
</section>
<section>
<title>ck-sources</title>
<body>

<p>
<c>ck-sources</c> to zestaw poprawek autorstwa Cona Kolivasa, tworzonych w celu
poprawienia czasu reakcji oraz interaktywności podczas pracy jądra. Można je
dostosować na różne sposoby tak, że sprawdzają się zarówno na stacjach roboczych
jak i na serwerach. Poprawki te są bardzo gruntowne i przeszły już wiele etapów
zmian i ulepszeń. Duży nacisk przy każdym wydaniu kładzie się na stabilność
pracy systemu oraz na jego bezpieczeństwo. Pomoc i informacje na temat tego
projektu można uzyskać na stronie <uri>http://kernel.kolivas.org</uri> lub na
kanale <c>#ck</c> w sieci <c>irc.oftc.net</c>.
</p>

</body>
</section>
<section>
<title>git-sources</title>
<body>

<p>
Pakiet <c>git-sources</c> zawiera codzinne zrzuty z rozwojowej gałęzi jądra. Ten
pakiet powinny zainstalować osoby zainteresowane rozwijaniem jądra lub jego
testowaniem. Zgłoszenia o błędach powinny być wysyłane na <uri
link="http://bugme.osdl.org/">Linux Kernel Bug Tracker</uri> lub na LKML 
(Linux Kernel Mailing List).
</p>

</body>
</section>
<section>
<title>mm-sources</title>
<body>

<p>
<c>mm-sources</c> to źródła oparte na <c>vanilla-sources</c>, które zostały
rozszerzone o zestaw poprawek autorstwa Andrew Mortona. W ich skład wchodzą
najnowsze i najbardziej eksperymentalne dodatki, które w przyszłości będą
dołączane do oryginalnego jądra (lub odrzucane, jeśli np. okaże się, że
powodują samozapłon komputerów). Mają też tendencję do błyskawicznego rozwoju
i zmieniania wielu rzeczy z tygodnia na tydzień. Hakerzy zajmujący się
rozwijaniem kernela traktują te źródła jako plac zabaw służący do testowania
nowego kodu.
</p>

<p>
Jeśli ktoś lubi życie na krawędzi i uważa, że <c>vanilla-sources</c> są dla
mięczaków, to zdecydowanie najlepszym wyborem dla niego będą właśnie
<c>mm-sources</c>. Ostrzegamy jednak, że tak bardzo eksperymentalne jądra mogą
nie działać poprawnie.
</p>

</body>
</section>
<section>
<title>openmosix-sources</title>
<body>

<p>
<c>openmosix-sources</c> to źródła posiadające obsługę systemu openMosix
(odpowiednika MOSIX wydanego jako Open Source). Więcej informacji znajduje się
na stronie <uri>http://www.openmosix.org</uri>.
</p>

</body>
</section>
<section>
<title>openvz-sources</title>
<body>

<p>
OpenVZ jest sposobem wirtualizacji serwera opartym na Liniksie. OpenVZ tworzy
odizolowane, bezpieczne prywatne serwery (VPSy) lub wirtualne środowiska na
fizycznie jednym serwerze, co pozwala na lepsze wykorzystanie zasobów serwera i
zapewnia brak konfliktów powodowanych przez aplikacje. Więcej informacji
dostępnych jest na <uri>http://www.openvz.org</uri>.
</p>

</body>
</section>
<section>
  <title>suspend2-sources</title>
<body>

<p>
<c>suspend2-sources</c> zawierają wszystkie poprawki z gentoo-sources, a ponadto
łatkę <uri link="http://www.suspend2.net">Software Suspend 2</uri>, czyli nową i
znacznie ulepszoną implementację umożliwiającą wstrzymanie  pracy komputera
działającego pod kontrolą Linuksa z zapisem na dysk.
</p>
                 
<p>
Jądro to jest zalecane dla użytkowników laptopów, którzy często muszą
wstrzymywać pracę w celu jej późniejszego wznowienia w innym miejscu.
</p>

</body>
</section>
<section>
<title>uclinux-sources</title>
<body>

<p>Źródła <c>uclinux-sources</c> przeznaczone są dla procesorów bez jednostki
MMU jak również dla urządzeń osadzonych. Więcej informacji dostępnych jest na
<uri>http://www.uclinux.org</uri>.
</p>

</body>
</section>
<section>
<title>usermode-sources</title>
<body>

<p>
<c>usermode-sources</c> to zestaw poprawek do obsługi Linuksa w trybie
użytkownika (User Mode Linux). Jądro to pozwala na uruchomienie jednego Linuksa
wewnątrz drugiego, co pozwala na przetestowanie wielu nowych rozwiązań. Więcej
informacji na temat tego doskonałego wkładu w stabilność i skalowalność Linuksa
znajduje się na stronie <uri>http://user-mode-linux.sourceforge.net</uri>.
</p>

<p>
Więcej informacji na temat tego produktu znajduje się w tekście zatytułowanym
<uri link="/doc/pl/uml.xml">Praca z UML w Gentoo</uri>.
</p>

</body>
</section>
</chapter>

<chapter>
<title>Źródła, których już nie ma w Portage</title>
<section>
<title>aa-sources</title>
<body>

<p>
<c>aa-sources</c> to bardzo kompleksowa poprawka wielu aspektów pracy jądra.
Osoba tworząca ten zestaw ulepszeń przestała wypuszczać nowe wersje, co
spowodowało, że pakiet szybko został uznany za przestarzały, a wkrótce
potem usunięty.
</p>

</body>
</section>
<section>
<title>alpha-sources</title>
<body>

<p>
<c>alpha-sources</c> to jądro 2.4 z poprawkami poprawiającymi obsługę sprzętu
na architekturze Alpha. Wszystkie w nich zawarte ulepszenia zostały już
włączone do głównego projektu jądra, dzięki czemu posiadacze systemów Alpha mogą
z nich korzystać bez wprowadzania jakichkolwiek dodatkowych zmian.
</p>

</body>
</section>
<section>
<title>development-sources</title>
<body>

<p>
<c>development-sources</c> to oficjalne źródła ze strony
<uri>http://kernel.org</uri>, ich obecna nazwa to <c>vanilla-sources</c>.
</p>

</body>
</section>
<section>
<title>gentoo-dev-sources</title>
<body>

<p>
<c>gentoo-dev-sources</c> to źródła serii 2.6 z poprawkami zwiększającymi
stabilność i bezpieczeństwo oraz naprawiającymi kilka usterek. Ich obecna nazwa
to <c>gentoo-sources</c>.
</p>

</body>
</section>
<section>
<title>grsec-sources</title>
<body>

<p>
Źródła <c>grsec-sources</c> zawierały zestaw poprawek projektu grsecurity (w 
wersji 2.0 i nowszych), w których skład wchodzą usprawnienia znacznie 
poprawiające bezpieczeństwo oraz obsługa PaX. Ponieważ zestaw poprawek 
grsecurity został włączony do <c>hardened-sources</c>, ten pakiet został 
usunięty z Portage.
</p>

</body>
</section>
<section>
<title>hardened-dev-sources</title>
<body>

<p>
Dawne <c>hardened-dev-sources</c> to obecnie <c>hardened-sources</c>
</p>

</body>
</section>
<section>
<title>rsbac-dev-sources</title>
<body>

<p>
Dawne <c>rsbac-dev-sources</c> znajdują się obecnie w
pakiecie <c>rsbac-sources</c>.
</p>

</body>
</section>
<section>
<title>selinux-sources</title>
<body>

<p>
<c>selinux-sources</c> to jądro 2.4 zawierające serię poprawek związanych z
bezpieczeństwem, które stały się przestarzałe w porównaniu z ulepszeniami z
gałęzi 2.6. Wszystkie funkcje SELinux są teraz zapewniane przez źródła o nazwie
<c>hardened-sources</c>.
</p>

</body>
</section>
<section>
<title>win4lin-sources</title>
<body>

<p>
Źródła <c>win4lin-sources</c> zawierały poprawki dla narzędzi przestrzeni 
użytkownika o nazwie win4lin pozwalające na uruchamianie na Linuksie wielu 
aplikacji zaprojektowanych pod system Microsoft Windows (TM) bez niemal 
żadnych strat w szybkości działania. Ten pakiet został usunięty z powodów
bezpieczeństwa.
</p>

</body>
</section>
</chapter>
</guide>
