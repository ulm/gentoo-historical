<?xml version='1.0' encoding='UTF-8'?>

<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/pl/xfce-config.xml,v 1.18 2012/12/16 20:41:15 swift Exp $ -->

<guide lang="pl" disclaimer="obsolete">

<title>Konfiguracja Xfce</title>

<author title="Autor">
  <mail link="nightmorph@gentoo.org">Joshua Saddler</mail>
</author>
<author title="Tłumaczenie">
  <mail link="cla@gentoo.org">Dawid Węgliński</mail>
</author>

<abstract>
W przewodniku tym przedstawiono rozszerzone wprowadzenie do szybkiego i
lekkiego środowiska graficznego jakim jest Xfce.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.14</version>
<date>2009-04-24</date>

<chapter>
<title>Wprowadzenie</title>
<section>
<title>Środowisko graficzne Xfce</title>
<body>

<p>
<uri link="http://www.xfce.org">Xfce</uri> jest szybkim, lekkim środowiskiem
graficznym dla systemów uniksowych. Został stworzony z myślą o wysokiej
wydajności i możliwością pełnej konfiguracji, zachowując zarazem kompatybilność
ze specyfikacją <uri link="http://www.freedesktop.org">Freedesktop</uri>.
</p>

<p>
W odróżnieniu od cięższych środowisk, takich jak Gnome i KDE, Xfce używa dużo
mniej zasobów systemowych. Dodatkowo, Xfce oferuje większą modularność i mniej
zależności - zajmuje mniej miejsca na przestrzeni dyskowej, a jego instalacja
zajmuje zdecydowanie mniej czasu, co jest dodatkowym atutem.
</p>

<p>
Przewodnik pokaże nie tylko jak zainstalować i skonfigurować środowisko Xfce,
ale również odkryje opcje pozwalające wykorzystać 100% jego możliwości,
zachowując swoją filozofię: lekko, szybko i modularnie.
</p>

</body>
</section>
</chapter>

<chapter>
<title>Instalacja Xfce</title>
<section>
<title>Podstawy</title>
<body>

<p>
Należy się upewnić czy Xorg został skonfigurowany Według <uri
link="/doc/pl/xorg-config.xml">Konfiguracji serwera X</uri>
</p>

<p>
Następnie należy upewnić się, że wszystkie przydatne flagi USE znajdują się w
<path>/etc/make.conf</path>. Minimum przydatności zapewnia <c>USE="-gnome -kde
-qt3 -qt4 X dbus hal startup-notification xscreensaver"</c>.
</p>

<p>
Przystępujemy zatem do instalacji pakietu xfce4.
</p>

<pre caption="Instalacja Xfce">
# <i>emerge -avt xfce4</i>
</pre>

<p>
Następnie należy dodać użytkownika do grup <c>plugdev</c>, <c>cdrom</c>,
<c>cdrw</c> i <c>usb</c>, aby w pełni wykorzystać zalety <c>hal</c> i mieć
możliwość montowania i używania nośników takich jak aparaty czy USB.
</p>

<pre caption="Dodanie użytkownika do odpowiednich grup">
<comment>(Należy zmienić nazwę użytkownika)</comment>
# <i>for x in plugdev cdrom cdrw usb ; do gpasswd -a username $x ; done</i>
</pre>

<p>
Teraz zaktualizujmy zmienne środowiskowe:
</p>

<pre caption="Aktualizacja zmiennych środowiskowych">
# <i>env-update &amp;&amp; source /etc/profile</i>
</pre>

<p>
Wystartujmy <c>hald</c> i dodajmy go do poziomu uruchamiania default:
</p>

<pre caption="Uruchomienie hald">
# <i>/etc/init.d/hald start</i>
# <i>rc-update add hald default</i>
</pre>

</body>
</section>
</chapter>

<chapter>
<title>Konfiguracja Xfce</title>
<section>
<title>Uruchamianie Xfce</title>
<body>

<p>
Skoro Xfce jest już zainstalowane, zapewne chcemy, aby właśnie ono uruchamiało
się po wpisaniu komendy <c>startx</c>. W tym celu należy się zalogować jako
zwykły użytkownik i wykonać polecenie:
</p>

<pre caption="Ustawienie Xfce jako domyślne środowisko graficzne">
$ <i>echo "exec startxfce4" > ~/.xinitrc</i>
</pre>

<p>
Uruchomienie Xfce ogranicza się teraz do wpisania <c>startx</c>
</p>

<pre caption="Uruchomienie Xfce">
$ <i>startx</i>
</pre>

<p>
Zespół Xfce wita i gratuluje dobrego wyboru środowiska graficznego. Można teraz
śmiało zaznajomić się z nim, a następnie kontynuować tę lekturę.
</p>

</body>
</section>
<section>
<title>Dostęp do programów</title>
<body>

<p>
Można zauważyć, że prawe kliknięcie myszki na pulpicie otwiera menu wszystkich
zainstalowanych aplikacji. Takie rozwiązanie jest dobre, ale czasami może
sprawić problemu - zwłaszcza, kiedy pulpit jest zasłonięty wieloma oknami. Z
tego powodu jedną z pierwszych rzeczy, które ułatwią użytkowanie Xfce jest
dodanie aplikacji menu do panelu. W tym celu należy nacisnąć prawym przyciskiem
myszy na panelu, a następnie wybrać "Dodaj Nowy Element" i z otwartego okna z
listą aplikacji wybrać "Menu Xfce". Można też wskazać miejsce na panelu, w
którym aplikacja ma być wyświetlana.
</p>

</body>
</section>
<section>
<title>Sesje i uruchamianie</title>
<body>

<p>
Jeśli są zainstalowane (lub planuje się zainstalować) popularne aplikacje z
rodzin Gnome lub KDE, takie jak <c>k3b</c>, <c>nautilus</c>, <c>kmail</c>,
<c>evolution</c> itp, należy mieć pewność, że Xfce uruchomi właściwe serwisy
przy starcie. Przejdźmy do Menu --> Ustawienia --> Sesje i uruchamianie. W
zakładce "Zaawansowane" należy zaznaczyć właściwe opcje. Może to odrobinę
wydłużyć czas uruchamiania się Xfce, ale za to skróci czas uruchamiania
aplikacji napisanych dla KDE i Gnome.
</p>

<p>
Xfce ma możliwość zapisania ustawienia sesji i uruchomionych programów. Zapis
może się dokonywać automatycznie podczas wylogowania lub za potwierdzeniem
użytkownika. Służy do tego zakładka "Ogólne" w menu Sesje i uruchamianie. Ta
opcja jest szczególnie użyteczna przy zgubnych błędach konfiguracji.
Przypadkowo zabity proces panelu? Wystarczy wybrać "Nie" kiedy Xfce zapyta się
o zapis sesji. Terminal ma się uruchamiać przy kolejnym logowaniu?
Najzwyczajniej zapisz sesję przy wylogowaniu.
</p>

<p>
Xfce ma już swoją podstawową funkcjonalność, ale jeśli ktoś jest zainteresowany
czymś więcej, powinien kontynuować lekturę!
</p>

</body>
</section>
</chapter>

<chapter>
<title>Dodatkowe Aplikacje</title>
<section>
<title>Pluginy panelu</title>
<body>

<p>
W tym rozdziale zostaną omówione użyteczne pluginy i aplikacje, spełniające
codzienne potrzeby w obrębie Xfce.
</p>

<p>
W drzewie Portage dostępnych jest wiele pluginów dla panelu Xfce. Można je
przeglądnąć używając komendy <c>emerge --search xfce</c>. W większości
przypadków ich nazwy są wystarczająco wymowne, kilka zasługuje na uwagę,
ponieważ są naprawdę pomocne. Do ich instalacji zwyczajnie używamy polecenia
<c>emerge</c>. Pluginy zostaną dodane do listy w menu "Dodaj nowy element",
które pokazuje się po kliknięciu prawym przyciskiem myszki na panelu.
</p>

<ul>
  <li>
    <c>xfce4-mount</c> daje możliwość wygodnego montowania urządzeń zapisanych w
    <path>/etc/fstab</path>.
  </li>
  <li>
    <c>xfce4-battery</c> jest idealny dla użytkowników laptopa. Wyświetla
    procentowo stan naładowania baterii, pozostały czas pracy, moc (AC baterii),
    stan wentylatora, ostrzeżenia. Może być nawet skonfigurowany w taki sposób,
    aby wykonywać polecenia na pewnych poziomach naładowania baterii. Ta opcja
    może być użyta, aby wprowadzić laptopa w stan hibernacji, kiedy bateria jest
    niemalże wyczerpana.
  </li>
  <li>
    <c>xfce4-verve</c> jest małą linią poleceń wbudowaną w panel. Używanie jej
    jest szybsze niż otwarcie kolejnego terminala.
  </li>
  <li>
    <c>xfce4-mixer</c> to program do kontroli głośności. Współpracuje z ALSA i
    OSS.
  </li>
</ul>

<p>
Brak jakiegoś konkretnego programu na liście dodatków do Xfce4 to żaden
problem.  Zawsze można skorzystać z dodatków napisanych dla Gnome.  Wystarczy
najpierw zainstalować pakiet <c>xfce4-xfapplet</c> i potem można już swobodnie
korzystać ze wszystkich dodatków napisanych dla Gnome.
</p>

</body>
</section>
<section>
<title>Użyteczne programy</title>
<body>

<p>
W Xfce znajduje się kilka bardzo przydatnych aplikacji takich jak
<c>thunar</c>, <c>terminal</c>, <c>orage</c> czy <c>mousepad</c>. Trzy ostatnie
z tej listy nie zostaną zbudowane jeśli aktywna jest flaga USE <c>minimal</c>.
Są to małe i bardzo interesujące programy. Naprawdę warto je doinstalować.
</p>

<p>
<c>orage</c> to mały i bardzo poręczny kalendarz. <c>mousepad</c> to bardzo
elementarny edytor tekstu, który bardzo szybko się uruchamia. <c>terminal</c>
jest o wiele bardziej konfigurowalny i użyteczny niż xterm, a w dodatku bez
problemu wspiera Unicode oraz udawaną i prawdziwą przezroczystość poprzez
wbudowany w Xfce specjalny program. Przełączenie Xfce na Terminal jest proste,
wystarczy upewnić się, że wpis dla terminala w skrócie na panelu to
<path>/usr/bin/Terminal</path> a nie xterm. Zmienia się go klikając prawym
przyciskiem myszki na skrócie i wybierając z menu opcję Właściwości
(Properties).
</p>

<p>
<c>thunar</c> to wbudowany w Xfce graficzny menedżer plików. Jest szybki i
posiada naprawdę wielkie możliwości. Jakby tego było mało, istnieje do niego
spory zestaw dodatków, które jeszcze bardziej zwiększają jego użyteczność.
Można je zainstalować za pomocą polecenie <c>emerge</c>. Oto kilka z nich:
</p>

<ul>
  <li>
    <c>thunar-archive</c> pozwala na tworzenie i otwieranie zarchiwizowanych
    plików za pomocą menu pod prawym przyciskiem myszki. Działa też z nowym
    graficznym <uri
    link="http://www.foo-projects.org/~benny/projects/thunar-archive-plugin/">narzędziem</uri>
    archiwizującym, które właśnie jest pisane dla Xfce. Ma ono nazwę
    <c>xarchiver</c>.
  </li>
  <li>
    <c>thunar-media-tags</c> pozwala na inteligentną jednoczesną zmianę nazw
    wielu plików multimedialnych oraz pozwala na <uri
    link="http://thunar.xfce.org/pwiki/projects/thunar-media-tags-plugin">edycję</uri>
    ich tagów id3.
  </li>
  <li>
    <c>thunar-thumbnailers</c> pozwala na <uri
    link="http://goodies.xfce.org/projects/thunar-plugins/thunar-thumbnailers">przeglądanie</uri>
    kilku różnych typów plików w Thunarze, takich jak obrazki czy czcionki.
  </li>
  <li>
    <c>thunar-volman</c> automatycznie <uri
    link="http://foo-projects.org/~benny/projects/thunar-volman/">zarządza</uri>
    wymiennymi zasobami i dyskami.
  </li>
</ul>

<p>
Można też dodać kilka aplikacji spoza Xfce, które dopełnią nasze środowisko.
Oto kilka takich zgodnych z filozofią Xfce programów.
</p>

<p>
Choć <c>mousepad</c> to bardzo wygodne narzędzie, czasem nie wystarcza i
potrzebny jest jakiś większy biurowy edytor tekstu. Wiele osób nie ma miejsca
na OpenOffice.org. Polecamy zatem instalację programu <c>abiword</c>. <uri
link="http://www.abisource.com">AbiWord</uri> jest mniejszy. Posiada on również
zestaw bardzo przydatnych rozszerzeń, które znajdują się w pakiecie
<c>abiword-plugins</c>.
</p>

<p>
Lista programów do czytania poczty internetowej nie kończy się na
<c>mozilla-thunderbird</c> i <c>evolution</c>. Warto zwrócić uwagę na
<c>claws-mail</c>.
</p>

<p>
Dla potrzeb internetowych rozmów, idealnym kandydatem jest <c>irssi</c>.
Mały, niezwykle konfigurowalny klient IRC, który jest uruchamiany w terminalu.
Do używania większej ilości protokołów, warto pomyśleć o aplikacji, która
obsługuje wszystkie, a przynajmniej większość z nich. Takim programem może
być <c>pidgin</c>.
</p>

<p>
Pełne wsparcie dla multimediów takich jak filmy i muzyka posiadają
<c>mplayer</c> oraz <c>audacious</c>. Obie aplikacje potrafią odtwarzać
większość dostępnych formatów oraz posiadają moc dodatkowych pluginów dającym im
dodatkową funkcjonalność.
</p>

<p>
Ostatecznie, potrzeba również przeglądarki internetowej. Prawie każda graficzna
przeglądarka wymaga więcej zasobów niż większość dotychczas zainstalowanych
aplikacji. Zwykle <c>mozilla-firefox</c> (lub <c>mozilla-firefox-bin</c>) jest
dobrym wyborem. Alternatywnie istnieje także <c>opera</c>. Niestety<c>opera</c>
nie jest dostępna dla wszystkich architektur procesora i ma więcej zależności,
dopóki nie ustawi się dla niej odpowiednich flag USE.
</p>

<pre caption="Instalacja przeglądarki internetowej">
<comment>(Instalacja Mozilli Firefox'a)</comment>
# <i>emerge mozilla-firefox</i>
<comment>(Instalacja Opery)</comment>
# <i>echo "www-client/opera qt-static" >> /etc/portage/package.use</i>
# <i>emerge opera</i>
</pre>

<p>
Skoro już zostało opisanych kilka dobrych sugestii co do wypełnienia systemu
aplikacjami, zastanówmy się co jeszcze można zrobić, aby zdobyć doświadczenie z
xfce.
</p>

</body>
</section>
<section>
<title>Logowanie graficzne</title>
<body>

<p>
Wpis <c>startxfce4</c> został dodany do <path>~/.xinitrc</path>, aby móc się
zalogować wpisując w konsoli <c>startx</c>. Nie jest to złe, ale można logować
się używając graficznego menadżera logowania, który automatycznie uruchomi Xfce.
</p>

<p>
Najpierw należy mieć pewność, że Xfce uruchomi się po procesie bootowania:
</p>

<pre caption="Dodanie xdm do poziomu uruchamiania default">
# <i>rc-update add xdm default</i>
</pre>

<p>
To jeszcze nie koniec. Teraz należy wybrać menedżer logowania i ustawić
odpowiednie zmienne. W drzewie Portage znajduje się wiele tego typu programów,
my opiszemy <uri link="http://slim.berlios.de">SLiM</uri>, czyli Simple Login
Manager.
</p>

<p>
<c>slim</c> jest szybki i lekki, nie posiada również wielu zależności. Jest
idealnym dodatkiem do Xfce.
</p>

<pre caption="Instalacja SLIM">
# <i>emerge -avt SLIM</i>
</pre>

<p>
Następnie należy ustawić zmienną DISPLAYMANAGER w <path>/etc/conf.d/xdm</path>:
</p>

<pre caption="Edycja /etc/conf.d/xdm">
DISPLAYMANAGER="slim"
</pre>

<p>
<c>SLIM</c> będzie w stanie automatycznie uruchomić sesję X jeśli doda się wpis
XSESSION="Xfce4" do pliku <path>/etc/rc.conf</path>.
</p>

</body>
</section>
<section>
<title>Upiększanie środowiska</title>
<body>

<p>
Drobne zmiany wyglądu środowiska mogą być nieco uciążliwe. Xfce ma wszystkie
opcje, jakich oczekuje się od nowoczesnych środowisk. Od wygładzania konturów
czcionek, schematy kolorów, mnóstwo dekoracji okien, motywy i wiele, wiele
innych. Jeśli to za mało, zawsze można zainstalować motywy, ikony, motywy
kursora i tapety.
</p>

<p>
Wyboru ładnej tapety z motywem Gentoo w różnych rozdzielczościach, można dokonać
na stronie <uri link="/main/pl/graphics.xml">Grafiki Gentoo Linux</uri>. Ikony i
motywy ściśle przeznaczone dla Xfce, są dostępne na portalu <uri
link="http://www.xfce-look.org/">Xfce-Look</uri>. Ważną rzeczą, o której należy
pamiętać o pobranych paczkach, jest to, że zwykle należy je najpierw rozpakować,
a następnie zainstalować w odpowiednich katalogach. Ikony w
<path>/usr/share/icons/</path>, tematy w <path>/usr/share/themes/</path>. Tych
katalogów należy użyć, jeśli chce się, aby każdy użytkownik mógł z nich
skorzystać. Dla każdego użytkownika indywidualnymi katalogami są odpowiednio
<path>~/.icons/</path> oraz <path>~/.themes/</path>.
</p>

<p>
Tych, którzy zdecydowali się na używanie menadżera SLIM, może zainteresować
fakt, że w pakiecie <c>slim-themes</c> znajduje się cała seria interesujących
tematów do niego. Warto również sprawdzić <uri
link="http://slim.berlios.de/themes01.php">stronę z tematami do SLIM</uri>.
Tworzenie własnych tematów jest bardzo proste. W tym celu należy przeczytać <uri
link="http://slim.berlios.de/themes_howto.php">Themes HowTo</uri>.
</p>

<p>
Xfce posiada własny, wbudowany kompozytor do zarządzania przezroczystością.
Opcja ta może być znaleziona w Menu --> Ustawienia --> Menadżer Okien. Do
uzyskania lepszych wyników potrzebna jest odpowiednia karta graficzna ze
sterownikiem wspierającym sprzętową akcelerację obrazu. Należy także
zainstalować pakiet <c>xfwm4</c> z flagą USE <c>xcomposite</c>. Następnie
należy dodać do pliku <path>/etc/X11/xorg.conf</path> dodać następujące wpisy:
</p>

<pre caption="Włączenie opcji Composite w xorg.conf">
Section "Extensions"
    Option  "Composite"  "Enable"
EndSection
</pre>

<p>
Jest to oczywiście podstawa konfiguracji, której wymaga Xfce i Xorg-x11.
Ustawienie sprzętowej akceleracji obrazu zależy od posiadanej karty graficznej
i jest poza zakresem tego poradnika. Aby dowiedzieć się czegoś więcej na ten
temat należy zajrzeć do podręcznika <uri
link="/doc/pl/index.xml?catid=desktop">Dokumentacja dla Gentoo na stacjach
roboczych</uri>.
</p>

</body>
</section>
</chapter>

<chapter>
<title>Podsumowanie</title>
<section>
<body>

<p>
Serdeczne gratulacje dotarcia do tego miejsca poradnika. Xfce zostało poprawnie
zainstalowane i skonfigurowane.
</p>

</body>
</section>
<section>
<title>Zasoby</title>
<body>

<p>
Potrzeba dodatkowej pomocy podczas konfiguracji i użytkowania Xfce? Więcej
sugestii dotyczących lekkich aplikacji? Warto zajrzeć na:
</p>

<ul>
  <li><uri link="http://forums.gentoo.org">Forum Gentoo</uri></li>
  <li>#xfce na irc.freenode.net</li>
  <li>
     Zainstalowane pliki pomocy oraz inna dokumentacja Xfce znajdują się w
     <path>/usr/share/xfce4/doc/C/index.html</path>. Można je czytać za pomocą
     przeglądarki www. Jest tam opisane wiele ciekawych dodatkowych możliwości
     Xfce.
  </li>
  <li><uri link="http://www.xfce.org">stronę domową Xfce</uri></li>
</ul>

</body>
</section>
</chapter>
</guide>
