<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/pl/man-guide.xml,v 1.2 2006/06/18 02:03:41 rane Exp $ -->

<guide link="/doc/pl/man-guide.xml" lang="pl">
<title>Czytanie stron man</title>

<author title="Autor">
  <mail link="chriswhite@gentoo.org">Chris White</mail>
</author>
<author title="Tłumaczenie">
  <mail link="emcebob@gmail.com">Michał Brudka</mail>
</author>

<abstract>
Tekst opisujący program man służący do przeglądania stron podręcznika
systemowego.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>2</version>
<date>2006-06-18</date>

<chapter>
<title>Wstęp</title>
<section>
<title>Program man</title>
<body>

<p>
Każdy użytkownik Linuksa korzystał z polecenia <c>man</c>. Na pierwszy rzut oka
jego obsługa wydaje się prosta. Program ten posiada jednak kilka ciekawszych
funkcji niż tylko proste przewijanie strony. Ten dokument ma na celu
zaprezentować jego pełne możliwości.
</p>

</body>
</section>
<section>
<title>Podział stron man</title>
<body>

<p>
Strony man znajdują się głównie w katalogu <path>/usr/share/man</path>.  Tak
długo, jak długo strona manuala będzie znajdowała się w katalogach wymienionych
w zmiennej środowiskowej <c>MANPATH</c>, man będzie w stanie ją odczytać. W
Gentoo zmienną <c>MANPATH</c> konfiguruje się w
<path>/etc/env.d</path>. Wewnątrz tego katalogu znajdują się katalogi o nazwach
manX, gdzie X to numer sekcji. Na przykład standardowy podział stron man
wygląda w ten sposób:
</p>

<pre caption="Standardowa struktura man">
$ <i>ls /usr/share/man | grep man</i>
man0p
man1
man1p
man2
man3
man3p
man4
man5
man6
man7
man8
man9
mann
</pre>

<p>
Powyższa numeracja sekcji wygląda dosyć standardowo. Należy zauważyć, że
znajdują się tam katalogi <path>mann</path> oraz <path>man#p</path>. Poniższa
tabela opisuje katalogi stron man wraz z ich zawartością:
</p>

<table>
<tr>
  <th>Nazwa katalogu</th>
  <th>Opis</th>
</tr>
<tr>
  <ti>man0p</ti>
  <ti>
    <c>p</c> oznacza tu POSIX, tak jak w innych katalogach, które mają "p" w
    nazwach. Strony manuali w tym katalogu opisują funkcje różnych plików
    nagłówkowych POSIX.
  </ti>
</tr>
<tr>
  <ti>man1</ti>
  <ti>
    Ta sekcja jest dla standardowych poleceń. Większość programów umieszcza
    swoje manuale tutaj, więc jest ona największa.
  </ti>
</tr>
<tr>
  <ti>man1p</ti>
  <ti>
    Ta sekcja opisuje wersję POSIX poleceń opisanych w 1p. Ponieważ opisuje
    tylko podstawowe polecenia, jest o wiele mniejsza niż man1.
  </ti>
</tr>
<tr>
  <ti>man2</ti>
  <ti>Ta sekcja opisuje systemowe sygnały jądra Linux</ti>
</tr>
<tr>
  <ti>man3</ti>
  <ti>Ta sekcja opisuje funkcje standardowej biblioteki C</ti>
</tr>
<tr>
  <ti>man4</ti>
  <ti>
    Ta sekcja opisuje specjalne urządzenia. Urządzenia te są głównie kernelowe,
    ale <c>Xorg-X11</c> również ma tu swoje wpisy.
  </ti>
</tr>
<tr>
  <ti>man5</ti>
  <ti>
    Ta sekcja opisuje zawartość ważnych plików, których używają programy. Są tu
    np. części <c>man portage</c> dla opisu struktury plików <c>portage</c>
    oraz <c>man 5 make.conf</c> z opisem tworzenia <path>make.conf</path>.
  </ti>
</tr>
<tr>
  <ti>man6</ti>
  <ti>Ta sekcja prezentuje gry i inne specjalne gadżety</ti>
</tr>
<tr>
  <ti>man7</ti>
  <ti>
    Ta sekcja opisuje standardy, takie jak zestawy znaków, komunikaty SQL,
    normy ISO i wyrażenia regularne.
  </ti>
</tr>
<tr>
  <ti>man8</ti>
  <ti>
    Ta sekcja opisuje komendy administracyjne (te uruchamiane z konta roota)
  </ti>
</tr>
<tr>
  <ti>man9</ti>
  <ti>
    Niezbyt duży katalog zawierający dokumentację dla różnych części jądra.
  </ti>
</tr>
<tr>
  <ti>mann</ti>
  <ti>
    Ta sekcja jest używana głównie przez <c>Tcl/Tk</c>. Litera <c>n</c> oznacza
    "nowy".
  </ti>
</tr>
</table>

<p>
Nie jest to dokładna lista. Opisuje jedynie te strony man, którymi może być
zainteresowana większość ludzi. Czasem można sprawdzić za co odpowiada sekcja,
patrząc tylko na powyższą tabelę. W następnym rozdziale przyjrzymy się używaniu
programu man.
</p>

</body>
</section>
</chapter>

<chapter>
<title>Praca z układem man</title>
<section>
<title>Przeglądanie układu man</title>
<body>

<p>
Teraz, kiedy rozumiemy już układ stron man, możemy zacząć przyglądać się
poleceniom. Czasami będzie trzeba dokładniej określić, którastronę manuala
potrzebujemy. Pierwszym sposobem jest adresowanie przy pomocy sekcji. Aby
znaleźć opis sekcji, można użyć <c>man sekcja intro</c>, na przykład:
</p>

<pre caption="Używanie man intro do opisywania sekcji">
$ <i>man 3 intro</i>
<comment>(Wyjście polecenia zmienione, aby pasowało do tego dokumentu)</comment>
INTRO(3)               Linux Programmer's Manual                INTRO(3)



NAME
       intro - Introduction to library functions

DESCRIPTION
       This chapter describes all library functions excluding the library
       functions described in chapter 2, which implement system calls.
       There are various function groups which can be identified by a
       letter which is appended to the chapter number:
....
</pre>

<p>
Niestety, nie zawsze to działa. Na szczęście jest inny sposób wyszukiwania
poleceń, które mogą zwrócić różne rezultaty (jak wywołanie biblioteki i
polecenie systemowe, posiadające taką samą nazwę). Aby to zrobić, dodamy
parametr <c>-K</c> do man:
</p>

<pre caption="Używanie man -K do wyszukiwania za pomocą ciągu">
$ <i>man -K sleep</i>
/usr/share/man/man0p/time.h.0p.gz? [ynq] <i>n</i>
/usr/share/man/man0p/unistd.h.0p.gz? [ynq] <i>n</i>
/usr/share/man/man2/alarm.2.gz? [ynq] <i>n</i>
/usr/share/man/man2/pause.2.gz? [ynq] <i>n</i>
/usr/share/man/man2/futex.2.gz? [ynq] <i>n</i>
/usr/share/man/man2/nanosleep.2.gz? [ynq] <i>y</i>
/usr/share/man/man2/semop.2.gz? [ynq] <i>q</i>
</pre>

<p>
Czasami wynik może być o wiele większy. W takim wypadku dobrym wyjściem jest
podanie większej ilości słów kluczowych. Wiemy już jak znaleźć manual, który
nas interesuje. W następnym dziale zajmiemy się przeglądaniem manuali.
</p>

</body>
</section>
<section>
<title>Przeglądanie manuali</title>
<body>

<p>
Przeglądać manuale można na dwa sposoby, pierwszy z nich to <c>man [nazwa
strony manuala]</c>. Drugim sposobem jest <c>man [sekcja] [nazwa strony
manuala]</c>. Weźmy jako przykład <c>bc</c>. Możemy zobaczyć pierwszą stronę
manuala, która pokazuje się dla <c>bc</c> (która jest w sekcji 1, ponieważ jest
to najniższa sekcja, która zawiera man dla <c>bc</c>):
</p>

<pre caption="Przeglądanie domyślnej strony man">
$ <i>man bc</i>
bc(1)                                            bc(1)


NAME
       bc - An arbitrary precision calculator language
...
</pre>

<p>
A co jeśli chcemy wersję POSIX? Wtedy możemy użyć drugiego sposobu:
</p>

<pre caption="Przeglądanie określonej strony man ze względu na sekcję">
$ <i>man 1p bc</i>
BC(P)        POSIX Programmer's Manual           BC(P)


NAME
       bc - arbitrary-precision arithmetic language
...
</pre>

<p>
I manual zostaje wyświetlony. Teraz kiedy już go widzimy nadszedł czas żeby z
nim popracować. W następnej sekcji przyjrzymy się nawigacji i wyszukiwaniu.
</p>

</body>
</section>
<section>
<title>Nawigacja i szukanie w stronach man</title>
<body>

<p>
Nawigacja jest dość prosta. Aby poruszać się w górę i w dół linia po linii,
należy korzystać z klawiszy strzałek "góra" i "dół". Aby przeglądać strona po
stronie, należy używać klawiszy "Page Up" oraz "Page Down". Instrukcje
nawigacji przyjmują, że zmienna środowiskowa <c>PAGER</c> jest ustawiona tak,
by używała standardowego programu stronicującego, czyli <c>less</c>. Less
posiada także kilka innych poleceń do nawigacji, ale klawisze strzałek
przeważnie wystarczają.
</p>

<pre caption="Dodatkowe klawisze nawigacji dla less">
  e  ^E  j  ^N  CR  *  Przewiń o jedną linię (lub o N linii).
  y  ^Y  k  ^K  ^P  *  Cofnij o jedną  linię (lub o N linii).
  f  ^F  ^V  SPACE  *  Przewiń  o jeden ekran (lub o N linii).
  b  ^B  ESC-v      *  Cofnij o jeden ekran (lub o N linii).
  z                 *  Przewiń o jeden ekran (i ustaw ekran na N).
  w                 *  Cofnij o jeden ekran (i ustaw ekran na N).
  ESC-SPACE         *  Przewiń o jeden ekran, ale nie zatrzymuj się na końcu pliku.
  d  ^D             *  Przewiń o pół okna (i ustaw pół okna na N).
  u  ^U             *  Cofnij o pół okna (i ustaw pół okna na N).
  ESC-)  RightArrow *  W lewo o pół szerokości ekranu (lub o N pozycji).
  ESC-(  LeftArrow  *  W prawo o pół szerokości ekranu (lub o N pozycji).
  F                    Przewijaj ciągle; jak "tail -f".
</pre>

<p>
Przeszukiwanie jest bardziej interesujące. Dwoma podstawowymi wyszukiwarkami są
<c>/zapytanie</c> oraz <c>?zapytanie</c>. Pierwsza wersja przeszukuje do
przodu, a druga wstecz. <c>zapytanie</c> to wyrażenie regularne. Więcej o
wyrażeniach regularnych można poczytać w <c>man 7 regex</c>. Weźmy na przykład
wyszukiwanie opcji <c>-D</c> dla <c>emerge</c>. Po pierwsze, wyświetlmy manuala
emerge:
</p>

<pre caption="Wyświetlanie manuala emerge">
$ <i>man emerge</i>
</pre>

<p>
Kiedy już manual się wyświetli, naciskamy klawisz <c>/</c>, który spowoduje
pojawienie się znaku zachęty, a następnie wpisujemy szukane wyrażenie:
</p>

<pre caption="Wyszukiwanie wprzód">
     gracefully handles updating installed packages to newer releases as well.

EBUILDS, TBZ2S, CLASSES AND DEPENDENCIES
/<i>\-D</i>
</pre>

<note>
Znak <c>\</c> jest znakiem ucieczki dla <c>-</c>, który bez niego byłby błędnie
zinterpretowany jako.
</note>

<p>
To przeszuka manuala i podświetli wyszukiwane informacje:
</p>

<pre caption="Wyniki wyszukiwania do przodu">
  --deep (-D)
      Ta flaga kiedy jest używana w połączeniu z --update wymusza na emerge
      rozpatrywanie wszystkich zależności drzewa pakietów, łącznie z
      bezpośrednimi zależnościami pakietów. Na przykład, te uaktualnienia w
      bibliotekach, które nie są bezpośrednio wyświetlone jako zależności
      pakietu.
</pre>

<p>
Jeśli skasujemy przez przypadek wzorzec wyszukiwania, a chcemy kontynuować
przeszukiwanie, wystarczy ponownie nacisnąć klawisz <c>/</c> i enter. To
spowoduje wyszukanie ostatniego użytego wzorca. Czasem strona man najpierw
tylko wspomina o jakiejś opcji, a jej opis znajduje się w dalszej części mana. 
Weźmy stronę <c>man 5 portage</c>. Wypisuje używane pliki, a następnie wyjaśnia
ich użycie. Wyszukiwanie do przodu kilka razy zwróci wyniki, ale jest
łatwiejszy sposób, aby się z tym uporać. Jest to druga opcja wyszukiwania,
wyszukiwanie wstecz. Użyjmy jej by znaleźć opis <path>package.unmask</path>.
Najpierw wyświetlmy <c>man 5 portage</c>:
</p>

<pre caption="Wyświetlanie man 5 portage">
$ <i>man 5 portage</i>
</pre>

<p>
A teraz wciskamy <c>SHIFT+g</c>, co przeniesie nas na koniec strony.
</p>

<pre caption="Koniec manuala po wciśnięciu SHIFT+g">
SEE ALSO
       emerge(1), ebuild(1), ebuild(5), make.conf(5)

Portage 2.0.51        Jan 2004            PORTAGE(5)
lines 418-442/442 (END)
</pre>

<p>
Teraz pójdźmy dalej i wpiszmy zapytanie do wyszukiwania przy pomocy opcji
<c>?zapytanie</c>. Najpierw należy nacisnąć klawisz <c>?</c>, aby przenieść się
do znaku zachęty, a następnie wpisać <c>package.unmask</c>, czyli nasze
zapytanie:
</p>

<pre caption="Określanie zapytania">
SEE ALSO
       emerge(1), ebuild(1), ebuild(5), make.conf(5)

Portage 2.0.51        Jan 2004           PORTAGE(5)
?<i>package.unmask</i>
</pre>

<p>
Następnie należy wcisnąć enter, aby otrzymać wynik:
</p>

<pre caption="Rezulatat wyszukiwania">
  package.unmask
       Just like package.mask above, except here you list packages you want to unmask.
       Useful for overriding the global  package.mask  file (see below).  Note that
       this does not override packages that are masked via KEYWORDS.
...
</pre>

<p>
Podobnie jak w przypadku znaku <c>/</c>, użycie <c>?</c> bez podania wzorca
spowoduje wyszukanie ostatniego zapytania.
</p>

</body>
</section>
<section>
<title>Podsumowanie</title>
<body>

<p>
To koniec tekstu o przeglądaniu stron man. Mamy nadzieję, że pozwoli on
poznać nawigację po stronach manuali i dostarczy kilku wskazówek bardziej
doświadczonym użytkownikom. Ci którzy preferują alternatywne metody
przeglądania manuali mogą zajrzeć jeszcze tutaj:
</p>

<ul>
  <li>app-text/man2html - program do konwersji manuali do html</li>
  <li>app-text/tkman - przeglądarka manuali oparta na tk</li>
</ul>

<p>
Oprócz tego domyślna przeglądarka internetowa dla <c>KDE</c>, <c>Konqueror</c>
może wyświetlać manuale używając składni <c>man:</c> w pasku adresu.
</p>

</body>
</section>
</chapter>
</guide>
