<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Header: /var/cvsroot/gentoo/xml/htdocs/doc/pl/security/shb-pre.xml,v 1.4 2005/09/20 13:36:17 rane Exp $ -->

<!-- Orig revision: 1.1 -->
<!-- Translator: rane <rane@gentoo.pl> -->
<!-- Title: Fizyczne bezpieczeństwo -->
<!-- Status: Finished -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<sections>

<version>1.0</version>
<date>2005-05-31</date>

<section>
<title>Fizyczne bezpieczeństwo</title>
<body>

<p>
Nieważne jak wiele rozwiązań związanych z zabezpieczeniami się zaimplementuje,
wszystkie mogą zostać łatwo ominięte przez włamywacza mającego fizyczny dostęp
do komputera. Należy zatem zastosować serię środków uniemożliwiających taki
dostęp. Na przykład zamknięcie komputera w szafie uniemożliwi włamywaczowi jego
odłączenie od prądu, a zamknięcie obudowy na klucz uniemożliwi kradzież twardego
dysku. Aby uniemożliwić uruchomienie systemu z innego dysku i obejście
wszystkich zabezpieczeń logowania oraz tych związanych z prawami dostępu do
plików należy ustawić twardy dysk jako pierwsze i jedyne urządzenie uruchamialne
w BIOS-ie oraz zabezpieczyć dostęp do BIOS-u hasłem. Kolejną ważną czynnością
jest ustawienie hasła dla LILO lub GRUB-a, co uniemożliwi zalogowanie się z nich
do systemu w trybie single-user i w konsekwencji uzyskanie pełnego do niego
dostępu. Więcej informacji na ten  temat znajduje się w rozdziałach <uri
link="?part=1&amp;chap=2#passwording_GRUB">Ustawianie hasła dla GRUB</uri> i
<uri link="?part=1&amp;chap=2#passwording_LILO">Ustawianie hasła dla LILO</uri>.
</p>

</body>
</section>
<section>
<title>Planowanie usług i demonów</title>
<body>

<p>
Na samym początku należy podjąć decyzję, które usługi będą uruchomione na danej
maszynie. Pozwoli to na lepsze zaplanowanie schematu podziału dysku na partycje.
Oczywiście nie jest to konieczne na sprzęcie przeznaczonym na stację roboczą lub
dedykowany firewall. W takim przypadku nie powinny być uruchomione <e>żadne</e>
usługi, no może poza demonem sshd.
</p>

<p>
Utworzenie listy z aktualnymi numerami wersji uruchomionych programów ułatwi
ich uaktualnianie gdy pojawią się informacje o błędach w jednym nich.
</p>

</body>
</section>
<section>
<title>Schematy partycjonowania</title>
<body>

<p>
Zasady partycjonowania:
</p>

<ul>
  <li>
    Wszystkie katalogi w których użytkownicy będą mieli możliwość zapisywania plików
    (np. <path>/home</path>, lub <path>/tmp</path>) powinny znajdować się na
    osobnych partycjach używających quota. Zmniejsza to ryzyko zapełnienia całego
    dostępnego na dysku miejsca. Portage używa <path>/var/tmp</path> do kompilowania
    plików, więc ta partycja powinna być stosunkowo duża. 
  </li>
  <li>
    Każdy katalog przeznaczony do instalowania oprogramowania spoza dystrybucji
    powinien znajdować się na osobnej partycji. Zgodnie ze <uri
    link="http://www.pathname.com/fhs/">standardem hierarchii plików</uri> katalogi
    te to <path>/opt</path> lub <path>/usr/local</path>. Jeśli są na osobnych
    partycjach nie zostaną wyczyszczone przy ponownej instalacji systemu.
  </li>
  <li>
    Dla jeszcze większego bezpieczeństwa nie zmieniające się dane mogą zostać
    zapisane na partycji podmontowanej tylko do odczytu. Jeśli administrator jest
    typem paranoika może używać do tego celu nawet dysków CD-ROM. :]
  </li> 
</ul>

</body>
</section>
<section>
<title>Użytkownik root</title>
<body>

<p>
root jest najważniejszą osobą w systemie. Jego konto nie powinno
być używane tylko wtedy gdy jest to niezbędne. Jeśli włamywacz
uzyska dostęp do tego konta to konieczna będzie ponowna instalacja całego
systemu.
</p>

<p>
Zasady postępowania z kontem roota:
</p>

<ul>
<li>
  Do codziennej pracy należy utworzyć zwykłe konto użytkownika. Jeśli wymagane
  jest częste przełączanie się na roota warto dodać to konto do grupy 'wheel'.
  Umożliwi to korzystanie z polecenia <c>su</c>, które znacznie upraszcza
  procedurę przełączania się na konto superużytkownika.
</li>
<li>
  Nigdy nie należy uruchamiać serwera X lub jakiejkolwiek aplikacji użytkownika
  z przywilejami roota. Konto roota powinno być używane tylko wtedy, gdy jest to
  niezbędne. Jeśli uruchamiana z normalnymi prawami aplikacja zawiera błąd to
  włamywacz uzyska dostęp jedynie do zwykłego konta, jeśli uruchomi się ją na
  prawach roota łobuz dostanie dostęp do całego systemu.
</li>
<li>
  Należy używać bezwzględnych ścieżek do programów kiedy jest się zalogowanym jako
  root (lub zawsze używać <c>su -</c>, które zastępuje zmienne środowiskowe
  użytkownika tymi należącymi do roota, zmienna <c>PATH</c> roota powinna zawierać
  jedynie chronione katalogi jak <path>/bin</path> i <path>/sbin</path>). Istnieje
  możliwość oszukania roota i zmuszenia go do uruchomienia innej aplikacji niż
  zamierzał. Jeśli <c>PATH</c> superużytkownika jest chroniona lub root zawsze 
  używa absolutnych ścieżek nie ma możliwości by to się stało.
</li>
<li>
  Jeśli użytkownik potrzebuje wpisać jako root tylko kilka wybranych komend
  powinno się rozważyć użycie <c>sudo</c> zamiast przelogowywania się na konto
  roota. Oczywiście należy zwracać baczną uwagę na to komu daje się dostęp do
  <c>sudo</c>.
</li>
<li>
  Nigdy nie należy zostawiać otwartego terminala z zalogowanym do niego rootem.
</li>
</ul>

<p>
Gentoo posiada kilka domyślnych zabezpieczeń przed zwykłymi użytkownikami,
którzy chcą używać polecenia <c>su</c> do przełączania się na konto roota.
Domyślne ustawienie PAM umożliwia korzystanie z takiego ułatwienia jedynie tym,
którzy są członkami grupy 'wheel'. 
</p>

</body>
</section>
<section id = "security_policies">
<title>Polityka bezpieczeństwa</title>
<body>

<p>
Istnieje kilka powodów dla których warto naszkicować politykę bezpieczeństwa dla
swojego systemu i sieci.
</p> 

<ul>
<li>
  Dobra polityka bezpieczeństwa powinna dotyczyć całego systemu, a nie być jedynie
  zbieraniną różnych jego właściwości. Na przykład administrator, który nie
  przemyślał polityki bezpieczeństwa mógłby wyłączyć telnet, ponieważ umożliwia
  przesyłanie niezaszyfrowanych haseł, ale pozostawić dostęp przez FTP, który
  posiada takie same słabości. Dobra polityka bezpieczeństwa umożliwia rozpoznanie
  wartych i niewartych zastosowania środków bezpieczeństwa.
</li>
<li>
  W celu diagnozowania problemów, przeprowadzania audytu czy wykrywania
  włamań administrator jest zmuszony do przechwytywania ruchu w sieci,
  przeglądania historii logowania i poleceń poszczególnych użytkowników oraz
  kontroli ich katalogów domowych. Jeśli nie poinforumuje o tym użytkowników
  może mieć poważne problemy z prawem, taka działalność może zostać uznana za
  naruszenie ich prywatności i wpędzić go w spore kłopoty.
</li>
<li>
  Bardzo często dużym zagrożeniem dla systemu są przejęte konta użytkowników.
  Jeśli nie wytłumaczy się użytkownikom jak mają postępować (np. nie zabroni się
  im przyklejania listy haseł na kartkach do biurka) zabezpieczanie ich kont
  będzie bezcelowe.
</li>
<li>
  Dobrze udokumentowany rozkład sieci i systemu pomoże osobom badającym system po
  włamaniu w zidentyfikowaniu zarówno osoby włamywacza jak i sposobu w jaki
  dokonał włamania. Polityka bezpieczeństwa powinna zawierać również informację,
  że cały system jest prywatną siecią i każda nieautoryzowana próba dostępu jest
  zabroniona, co później może ułatwić dochodzenie swoich praw po namierzeniu
  włamywacza.
</li>
</ul>


<p>
Jak widać dobra polityka bezpieczeństwa jest bardzo przydatnym narzędziem.
</p>

<p>
Polityka powinna być pojedynczym dokumentem lub ich zbiorem, który opisuje całą
sieć oraz usługi przez nią zapewniane, dozwolone oraz zakazane czynności,
zwyczaje obowiązujące w sieci i tak dalej. Wszyscy użytkownicy powinni zapoznać
się z tym dokumentem oraz być powiadamiani o wszelkich dokonywanych w nim
zmianach, które powinno się nanosić, aby dokument był aktualny. Warto pomóc
użytkownikom w zrozumieniu całej polityki oraz wytłumaczyć dlaczego należy jej
przestrzegać, a także jasno zaznaczyć jakie poniosą konsekwencje jeśli postąpią
wbrew niej (dokument powinien zawierać wszystkie te informacje). Należy
przypominać im o tym co najmniej raz w roku, ponieważ polityka może się zmieniać
(a także, żeby nie zapomnieli, że taki dokument istnieje).
</p>

<note>
Dokumenty te powinny być zrozumiałe, ale warto również zachować maksymalną
precyzję w każdym z poruszanych tematów.
</note>

<p>
Każda polityka bezpieczeństwa powinna (co najmniej) poruszać następujące tematy:
</p>

<ul>
<li>Właściwe postępowanie.</li>
<li>
  <ul>
  <li>Wygaszacze ekranu.</li>
  <li>Sposób postępowania z hasłami.</li>
  <li>Zasady pobierania i instalowania programów.</li>
  <li>Informację o tym, że działania użytkowników są monitorowane.</li>
  <li>Informacje o oprogramowaniu antywirusowym.</li>
  </ul>
</li>
<li>
Sposób postępowania z krytycznymi informacjami.
</li>
<li>
  <ul>
  <li>Czyszczenie biurka oraz zamykanie na klucz informacji utajnionych.</li>
  <li>Wyłączanie komputera przed wyjściem.</li>
  <li>Używanie szyfrowania.</li>
  <li>Sposób postępowania z kluczami zaufanych współpracowników.</li>
  <li>Sposób postępowania z poufnymi danymi podczas podróży.</li>
  </ul>
</li>
<li>Sposób postępowania ze sprzętem komputerowym podczas podróży.
  <ul>
  <li>
Postępowanie z laptopami w czasie podróży i pobytu w hotelach.
  </li>
  </ul>
</li>
</ul>

<p>
Różni użytkownicy będą zapewne posiadać różny zakres dostępu. W polityce warto
uwzględnić wszystkie przypadki.
</p>

<p>
Polityka bezpieczeństwa ma tendencję do nadmiernego rozrastania się, co może
prowadzić do przeoczenia najważniejszych informacji. Ponadto wersja dokumentu 
dla pracowników IT może zawierać poufne informacje, które nie powinny być znane
wszystkim użytkownikom. W związku z tym warto podzielić całość na serię
mniejszych dokumentów, np. dotyczących osobno: haseł, poczty, zdalnego dostępu
itd.
</p>

<p>
Przykładowe polityki bezpieczeństwa można znaleźć na stronach
<uri
link="http://www.sans.org/resources/policies/">The SANS Security Policy
Project</uri>. Dla małych sieci, które nie potrzebują tak rozbudowanych
opracowań powinny wystarczyć polityki takie jak ta pod adresem <uri
link="http://www.cis.ohio-state.edu/cgi-bin/rfc/rfc2196.html">Site Security
Handbook</uri>.
</p>

</body>
</section>
</sections>
