<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-working-features.xml,v 1.4 2006/09/01 17:39:29 neysx Exp $ -->

<sections>

<version>1.28</version>
<date>2005-12-01</date>

<section>
<title>De Portage Functies</title>
<body>

<p>
Portage heeft verschillende functies die uw Gentoo-ervaring nog beter kunnen
maken. Veel van deze functies zijn afhankelijk van softwaretools die onder 
andere de prestaties, de betrouwbaarheid en de veiligheid verbeteren.
</p>

<p>
Om bepaalde Portage-functies in of uit te schakelen moet de <c>FEATURES</c>
variabele in <path>/etc/make.conf</path> gewijzigd worden. Deze bevat de
verschillende feature keywords, gescheiden door een spatie. In enkele gevallen
moet ook software geïnstalleerd worden waar de functie afhankelijk van is.
</p>

<p>
Niet alle functies die Portage ondersteunt, worden hier besproken. Raadpleeg 
voor een volledig overzicht de <path>make.conf</path> manpage:
</p>

<pre caption="De make.conf manpage raadplegen">
$ <i>man make.conf</i>
</pre>

<p>
Voer <c>emerge --info</c> uit om te achterhalen welke FEATURES standaard 
ingeschakeld zijn en zoek naar de FEATURES-variabele. Of gebruik grep om
de FEATURES variabele eruit te filteren:
</p>

<pre caption="Uitvinden welke FEATURES momenteel ingeschakeld zijn">
$ <i>emerge --info | grep FEATURES</i>
</pre>

</body>
</section>
<section>
<title>De compilaties verdelen</title>
<subsection>
<title>distcc gebruiken</title>
<body>

<p>
<c>distcc</c> is een programma om te compileren bestanden te verdelen over 
meerdere, niet perse identieke, computers in een netwerk. De <c>distcc</c> 
client zendt alle nodige informatie naar de beschikbare distcc-servers 
(<c>distccd</c>) zodat deze delen van de broncode kunnen compileren voor de
client. Het resultaat is een kortere compileertijd.
</p>

<p>
Meer informatie over <c>distcc</c> (en het met Gentoo laten werken) is te 
vinden in onze <uri link="doc/en/distcc.xml">Gentoo Distcc Documentatie</uri>
(Engelstalig).
</p>

</body>
</subsection>
<subsection>
<title>Distcc installeren</title>
<body>

<p>
Distcc wordt geleverd met een grafische schil om te kunnen zien welke taken 
door de computer worden verzonden om gecompileerd te worden. Als u Gnome 
gebruikt, dan kunt u 'gnome' in uw USE variabele opnemen. Als u geen Gnome 
gebruikt en toch graag de grafische schil wilt gebruiken zult u 'gtk' in de 
USE variabele op moeten nemen.
</p>

<pre caption="Distcc installeren">
# <i>emerge distcc</i>
</pre>

</body>
</subsection>
<subsection>
<title>Portage ondersteuning activeren</title>
<body>

<p>
Voeg <c>distcc</c> toe aan de FEATURES variabele in 
<path>/etc/make.conf</path>. Pas daarna de MAKEOPTS variabele aan naar eigen
wens. Een vuistregel zegt "-jX" in te vullen, waarbij X het aantal CPU's is 
waarop <c>distccd</c> draait (inclusief de huidige host) plus een. Maar het 
zou kunnen zijn dat betere resultaten behaald worden met andere getallen.
</p>

<p>
Start nu <c>distcc-config</c> en vul de lijst met beschikbare distcc-servers in.
Als simpel voorbeeld nemen we aan dat de beschikbare distcc-servers
192.168.1.102 (de huidige host), 192.168.1.103 en 192.168.1.104 (twee "remote"
hosts) zijn:
</p>

<pre caption="Distcc configureren om drie distcc servers te gebruiken">
# <i>distcc-config --set-hosts "192.168.1.102 192.168.1.103 192.168.1.104"</i>
</pre>

<p>
Vergeet niet om zelf ook de <c>distccd</c> deamon te starten:
</p>

<pre caption="De distccd daemon starten">
# <i>rc-update add distccd default</i>
# <i>/etc/init.d/distccd start</i>
</pre>

</body>
</subsection>
</section>
<section>
<title>Compileren met gebruik van cache</title>
<subsection>
<title>Over ccache</title>
<body>

<p>
<c>ccache</c> is een snelle compiler cache. Wanneer een programma gecompileerd
wordt, zal het de resultaten cachen zodat iedere keer dat hetzelfde programma
opnieuw gecompileerd wordt, de compileertijd flink gereduceerd wordt. Over het
algemeen kan dit resulteren in 5 tot 10 maal snellere compilaties.
</p>

<p>
Als u geïnteresseerd bent in de ins en outs van ccache, bezoek dan de 
<uri link="http://ccache.samba.org">ccache homepage</uri> (Engelstalig).
</p>

</body>
</subsection>
<subsection>
<title>Ccache installeren</title>
<body>

<p>
Voer <c>emerge ccache</c> uit om <c>ccache</c> te installeren:
</p>

<pre caption="Ccache installeren">
# <i>emerge ccache</i>
</pre>

</body>
</subsection>
<subsection>
<title>Portage-ondersteuning activeren</title>
<body>

<p>
Open <path>/etc/make.conf</path> en voeg <c>ccache</c> toe aan de 
FEATURES variabele. Voeg daarna een nieuwe variabele toe met de naam 
CCACHE_SIZE en geef deze de waarde "2G":
</p>

<pre caption="CCACHE_SIZE instellen /etc/make.conf">
CCACHE_SIZE="2G"
</pre>

<p>
Om ccache-functies te controleren, kunnen er statistieken opgevraagd worden,
maar omdat Portage een andere ccache map gebruikt dan de standaard ccache
installatie, moet u de <c>CCHACHE_DIR</c> variabele gebruiken:
</p>

<pre caption="Ccache statistieken bekijken">
# <i>CCACHE_DIR="/var/tmp/ccache" ccache -s</i>
</pre>

<p>
De map <path>/var/tmp/ccache</path> is de standaard ccache lokatie voor 
Portage; wanneer u dit wilt veranderen, kunt u de variabele <c>CCACHE_DIR</c>
toevoegen in <path>/etc/make.conf</path>.
</p>

<p>
Wanneer u echter <c>ccache</c> buiten Portage om gebruikt, wordt de standaard
lokatie <path>${HOME}/.ccache</path> gebruikt. Daarom moet u de variabele
<c>CCACHE_DIR</c> ingeven wanneer u de (Portage-)ccache statistieken wilt zien.
</p>

</body>
</subsection>
<subsection>
<title>Ccache gebruiken voor niet-Portage-compilaties</title>
<body>

<p>
Om ccache te gebruiken voor niet-Portage-compilaties, dient
<path>/usr/lib/ccache/bin</path> aan het begin van de PATH-variabele opgenomen
te worden (voor <path>/usr/bin</path>). Dit kan bereikt worden door
<path>/etc/env.d/00basic</path> aan te passen, omdat dit het eerste bestand is
dat wordt gebruikt om de <c>PATH</c> variabele te definieren:
</p>

<pre caption="/etc/profile aanpassen">
PATH="<i>/usr/lib/ccache/bin</i>:/opt/bin"
</pre>

</body>
</subsection>
</section>
<section>
<title>Ondersteuning voor binaire pakketten</title>
<subsection>
<title>Binaire pakketten maken</title>
<body>

<p>
Portage ondersteunt de installatie van binaire pakketten. Hoewel Portage zelf
niet voorziet in binaire pakketten (afgezien van de GRP-snapshots) kan Portage
er wel mee omgaan.
</p>

<p>
Om een binair pakket te maken, kan voor reeds geïnstalleerde pakketten gebruik
worden gemaakt van <c>quickpkg</c>. Als het pakket nog niet geïnstalleerd is,
kan <c>emerge</c> met behulp van de <c>--buildpkg</c> of <c>--buildpkgonly</c>
opties een binair pakket gemaakt worden.
</p>

<p>
Om van elk pakket dat geïnstalleerd wordt een binair pakket te maken, kan
<c>buildpkg</c> aan de FEATURES-variabele toegevoegd worden.
</p>

<p>
Meer uitgebreide ondersteuning voor het maken van binaire pakketten kan worden
verkregen met <c>catalyst</c>. Voor meer informatie over catalyst, lees de <uri
link="/proj/en/releng/catalyst/2.x/reference.xml">Catalyst Reference Manual</uri>
(Engelstalig) en de <uri link="/proj/en/releng/catalyst/faq.xml">Catalyst 
Veelgestelde Vragen</uri> (Engelstalig).
</p>

</body>
</subsection>
<subsection>
<title>Binaire pakketten installeren</title>
<body>

<p>
Hoewel Gentoo er geen biedt, kan er een centrale plaats aangemaakt worden waar
de binaire pakketten opgeslagen worden. Om Portage hiervan op de hoogte te 
stellen, dient de variabele PORTAGE_BINHOST te verwijzen naar deze plek. Als
bijvoorbeeld de binaire pakketten zich op ftp://buildhost/gentoo bevinden:
</p>

<pre caption="PORTAGE_BINHOST in /etc/make.conf instellen">
PORTAGE_BINHOST="ftp://buildhost/gentoo"
</pre>

<p>
Om een binair pakket te installeren moet de <c>--getbinpkg</c> optie na de 
<c>--usepkg</c> optie aan het emerge-commando meegegeven worden. De eerste
vertelt emerge om het binaire pakket te downloaden van de eerder ingestelde
server. De laatste vraagt emerge om eerst te proberen een binair pakket te
installeren voordat de broncode gedownload en gecompileerd wordt.
</p>

<p>
Om bijvoorbeeld <c>gnumeric</c> met een binair pakket te installeren:
</p>

<pre caption="Het gnumeric binaire pakket installeren">
# <i>emerge --usepkg --getbinpkg gnumeric</i>
</pre>

<p>
Meer informatie over emerge's binaire pakket mogelijkheden kan gevonden worden
in de manpage van emerge:
</p>

<pre caption="De emerge manpage lezen">
$ <i>man emerge</i>
</pre>

</body>
</subsection>
</section>
</sections>
