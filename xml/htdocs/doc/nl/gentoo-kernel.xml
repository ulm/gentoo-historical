<?xml version="1.0" encoding="UTF-8"?>

<!--
	Sync: 1.3
-->

<!DOCTYPE guide SYSTEM "/dtd/guide.dtd">
<guide link="/doc/nl/gentoo-kernel.xml">
<title>Gentoo Linux Kernel Guide</title>
<author title="Author, Translator">
    <mail link="swift@gentoo.org">Sven Vermeulen</mail>
</author>
<author title="Contributor">
    <mail link="lostlogic@gentoo.org">Brandon Low</mail>
</author>
<author title="Editor">
    <mail link="carl@gentoo.org">Carl Anderson</mail>
</author>
<author title="Editor">
    <mail link="peesh@gentoo.org">Jorge Paulo</mail>
</author>
<author title="Translator">
	<mail link="blubber@gentoo.org">Tiemo Kieft</mail>
</author>

<license/>

<abstract>
Dit document geeft je een overzicht van alle beschikbare kernels die 
Gentoo naar zijn gebruikers toe beschikbaar stelt via Portage.
</abstract>

<version>0.2</version>
<date>18 Oktober 2003</date>

<chapter>
<title>Introductie</title>
<section>
<body>

<p>
Zoals alles in Gentoo Linux is de filosofie van het Gentoo Kernel Team
om jou, als gebruiker, zo veel mogelijk keuzevrijheid te geven als
mogelijk. Indien je eens kijkt naar de output van <c>emerge -s
sources</c> zie je verschillende kernels voorbij flitsen. In dit
document zal ik proberen je een overzicht te geven van de beschikbare
kernel patches die we vanuit Gentoo beschikbaar stellen, en je uitleggen
wat deze kernels eigenlijk zijn.
</p>

</body>
</section>
</chapter>

<chapter>
<title>De Keuze, Deel I</title>
<section>
<title>gentoo-sources</title>
<body>

<p>
Voor de meeste gebruikers is de aangeraden kernel source de 
<c>gentoo-sources</c>. Het <c>gentoo-sources</c> pakket bevat de kernel
patches gericht op performantieverbetering en taakoptimalisatie zoals
bij het luisteren naar muziek terwijl je aan het surfen bent op het 
internet. De meeste nieuwe Gentoo gebruikers zijn het waarschijnlijk
niet gewend om regelmatig te compileren terwijl ze normale dag-tot-dag
taken aan het uitvoeren zijn.
Je zal mogelijk vinden dat, indien je <c>vanilla-sources</c> (de
officiele kernel broncode van <uri>http://www.kernel.org</uri>)
gebruikt, dat normale taken -- zoals het beluisteren van muziek, bewegen
van je muis en zo meer -- mogelijk storend werken wanneer je aan het
compileren bent.
</p>

<p>
De <c>gentoo-sources</c> bevat een geupdate ACPI subsysteem en is
gebaseerd op Con Kolivas' hoog-performante kernelpatches
(<c>ck-sources</c>). We ondersteunen tevens grSecurity (een set van
veiligheidsgerelateerde patches met ondersteuning voor ACLs), EVMS(2)
(een hoogflexibel opslag managment systeem met eenvoudige
partitieherschaling), JFS (IBM's hoogperformant bestandssysteem), de
laatste NTFS drivers en meer.
</p>

<p>
Omdat de <c>gentoo-sources</c> gericht zijn op volledige performantie
zijn ze tevens goed te gebruiken voor games.
</p>

<p>
De volgende USE-vlaggen kunnen gebruikt worden om optionele patches te
implementeren:
</p>

<table>
<tr><th>Vlag</th><th>Uitleg</th></tr>
<tr><ti>aavm</ti><ti>Gebruik Andrea Arcangeli's geheugenbeheer</ti></tr>
<tr><ti>evms2</ti><ti>Gebruik EVMS 2.0.1 in plaats van EVMS 1.2.1</ti></tr>
<tr><ti>crypt</ti><ti>Pas cryptografische patches toe</ti></tr>
<tr><ti>usagi</ti><ti>Behoud USAGI, laat superfreeswan, patch-int en loop-jari vallen</ti></tr>
</table>

</body>
</section>
<section>
<title>vanilla-sources</title>
<body>

<p>
De volgende kernel broncode die velen van jullie waarschijnlijk kennen
zijn de <c>vanilla-sources</c>. Zoals ik al eerder vermeldde zijn deze
de officiele kernel sources die op <uri>http://www.kernel.org</uri> te
vinden zijn. Deze kernel wordt, in tegenstelling tot wat velen denken,
niet onderhouden door Linus Torvalds zelf want hij is toch nog steeds
menselijk. Daarom vertrouwt hij het onderhoud van bepaalde kernels toe
aan andere mensen. Marcelo Tosatti is de onderhouder van de 2.4 kernel 
broncode, terwijl Alan Cox de 2.2-serie onderhoudt. De 2.4-serie is deze
waarop de meerste andere kernels gebaseerd zijn. Marcelo doet zijn job
uitstekend, de kernel is gekend als een zeer stabiele maar toch
up-to-date kernel (met recente en zelfs bleeding-edge hardware
ondersteuning).
</p>

<p>
<c>vanilla-sources</c> zijn waarschijnlijk de meest stabiele sources
beschikbaar aangezien ze het meest getest zijn en bijna alle andere
kernels hierop gebaseerd zijn. Indien je niet de extras vereist die in
de andere kernels beschikbaar zijn is <c>vanilla-sources</c> datgene wat
je nodig hebt.
</p>

</body>
</section>
<section>
<title>gs-sources</title>
<body>

<p>
Voor gebruikers van wie desktop performantie minder belangrijk is dan
stabiliteit en hardware ondersteuning hebben we <c>gs-sources</c>. GS
staat voor Gentoo Stable (wat zijn we creatief :). Deze patch set is
gemaakt en getest om de beste ondersteuning te bieden voor (recente)
hardware en stabiliteit zodat je missie-kritieke servers beschikbaar
zijn wanneer je ze nodig hebt. Deze kernel heeft niet alle harde
performantie-patches in zich zitten zoals <c>gentoo-sources</c>, maar de
performantie die je kent van de vanilla kernels blijft behouden. Waar
mogelijk hebben we server-gerelateerde performantie-patches toegevoegd,
dit uiteraard zonder de stabiliteit in het gedrang te brengen.
</p>

<p>
Deze kernel brengt je ondersteuning voor het laatste ACPI subsysteem,
EVMS, ECC (nodig voor HA Linux systemen), Encrypted Loopback devices,
NTFS, Win4Lin en XFS. Het bevat tevens updates voor IDE, ext3 en
verschillende netwerkkaarten samen met andere patches.
</p>

<p>
In andere woorden, deze kernel is perfect voor servers en
High-Availability systemen.
</p>

<p>
De volgende USE-vlaggen kunnen gebruikt worden om optionele patches te
implementeren:
</p>

<table>
<tr><th>Vlaggen</th><th>Uitleg</th></tr>
<tr><ti>crypt</ti><ti>Pas de cryptografische patches toe</ti></tr>
</table>

</body>
</section>
<section>
<title>gentoo-test-sources</title>
<body>

<p>
<c>gentoo-test-sources</c> is wat later de <c>gentoo-sources</c> zal worden
na vele tests en QA. Patches aan de <c>gentoo-sources</c> worden eerst
toegepast op de <c>gentoo-test-sources</c> om ze te testen. Indien je dus de
performantie van de <c>gentoo-sources</c> wil met de zo recent mogelijke
patches, gebruik dan de <c>gentoo-test-sources</c>.
</p>

<p>
De volgende USE-vlaggen kunnen gebruikt worden om optionele patches te
implementeren:
</p>

<table>
<tr><th>Vlaggen</th><th>Uitleg</th></tr>
<tr><ti>aavm</ti><ti>Gebruik Andrea Arcangeli's geheugenbeheer</ti></tr>
<tr><ti>evms2</ti><ti>Gebruik EVMS 2.0.1 in plaats van EVMS 1.2.1</ti></tr>
<tr><ti>crypt</ti><ti>Pas de cryptografische patches toe</ti></tr>
<tr><ti>usagi</ti><ti>Behoud USAGI, laat superfreeswan, patch-int en loop-jari vallen</ti></tr>
</table>

</body>
</section>
<section>
<title>hardened-sources</title>
<body>

<p>
<c>hardened-sources</c> levert je patches voor de verschillende
subprojecten van Gentoo Hardened, samen met stabiliteit- en
veiligheids-aanpassingen. Zie
<uri>http://www.gentoo.org/proj/en/hardened/</uri> voor meer informatie.
</p>

<p>
De volgende USE-vlaggen kunnen gebruikt worden om optionele patches te
implementeren:
</p>

<table>
<tr><th>Vlaggen</th><th>Uitleg</th></tr>
<tr><ti>selinux</ti><ti>Vervang grSecurity met SELinux ondersteuning</ti></tr>
</table>

</body>
</section>
<section>
<title>xfs-sources</title>
<body>

<p>
<c>xfs-sources</c> bevat ondersteuning voor EVMS, ACPI, grSecurity en,
wat je waarschijnlijk al wist, de laatste XFS ondersteuning van de XFS
ontwikkeling. De Gentoo LiveCD gebruikt <c>xfs-sources</c>, indien je
dat echt wil weten :-)
</p>

<p>
Meer informatie over XFS op <uri>http://oss.sgi.com/projects/xfs/</uri>.
</p>

<p>
Je kan de volgende USE-vlaggen gebruiken om optionele patches te
implementeren:
</p>

<table>
<tr><th>Vlaggen</th><th>Uitleg</th></tr>
<tr><ti>crypt</ti><ti>Pas de cryptografische patches toe</ti></tr>
</table>

</body>
</section>
<section>
<title>Architectuur afhankelijke kernels</title>
<body>

<p>
<c>alpha-sources</c>, <c>arm-sources</c>, <c>hppa-sources</c>,
<c>mips-sources</c>, <c>ppc-sources</c> en <c>sparc-sources</c> zijn,
zoals hun namen al doen vermoeden, gepatched om optimaal te werken op de
vermeldde architecturen. Ze bevatten tevens de patches voor specifieke
hardware alsook ondersteuning voor enkele zaken die andere kernels ook
leveren.
</p>

</body>
</section>
<section>
<title>ppc-sources-benh</title>
<body>

<p>
De <c>ppc-sources-benh</c> ebuilds leveren ondersteuning voor extra
hardware t.o.v. de <c>ppc-sources</c> kernel. Het is iets meer
experimenteel dan de <c>ppc-sources</c>.
</p>

</body>
</section>
<section>
<title>ppc-sources-crypto</title>
<body>

<p>
De <c>ppc-sources-crypto</c> ebuild levert CryptoAPI ondersteuning voor
de Gentoo Linux PPC kernel. Meer informatie over CryptoAPI vind je op
<uri>http://www.kerneli.org/about/</uri>.
</p>

</body>
</section>
<section>
<title>ppc-sources-dev</title>
<body>

<p>
De <c>ppc-sources-dev</c> kernel levert de ontwikkelings-broncode voor
de <c>ppc-sources</c>. Elke patch die in <c>ppc-sources</c> moet komen
moet eerst via <c>ppc-sources-dev</c> gaan.
</p>

</body>
</section>
<section>
<title>compaq-sources</title>
<body>

<p>
De <c>compaq-sources</c> kernel levert RedHat's kernel voor de Alpha,
onderhouden door Compaq.
</p>

</body>
</section>
</chapter>

<chapter>
<title>De Keuzes, Deel II</title>
<section>
<body>

<p>
Ik zal je nu kort uitleggen wat de andere
<path>sys-kernel/*-sources</path> kernels zijn die je voorbij zag
flitsen tijdens de <c>emerge -s sources</c>. Laten we ze in alfabetische
volgorde bekijken.
</p>

</body>
</section>
<section>
<title>aa-sources</title>
<body>

<p>
Allereerst hebben we <c>aa-sources</c>. Dit is Andrea Arcangeli's patch
set. Andrea is gekend als een enorm goede programmeur door verschillende
andere kernel programmeurs. Zijn kernel patch heeft enkele van de meest
agressieve patches op gebied van virtueel geheugenbeheer. De laatste
keer dat ik keek zat er tevens ondersteuning in voor SGI's XFS
bestandssysteem en O(1) scheduling-ondersteuning van Ingo Molar (welke
de default scheduler zal worden voor Linux 2.6).
</p>

<p>
Deze kernel levert tevens User Mode Linux ondersteuning (zie onze <uri
link="/doc/nl/uml.xml">UML Gids</uri> voor meer informatie) en de
laatste TUX Webserver (een webserver die in de kernel zit voor extreme
performantie).
</p>

<p>
Indien je geheugenbeheer problemen hebt met andere kernels, dan kan
<c>aa-sources</c> jouw oplossing zijn. Indien je Linux' geheugenbeheer
wil optimaliseren, dan is <c>aa-sources</c> <e>zeker en vast</e> wat je
nodig hebt.
</p>

<p>
Bezoek
<uri>http://www.kernel.org/pub/linux/kernel/people/andrea/kernels/v2.4</uri>
voor meer informatie over de patches die in deze kernel zit.
</p>

</body>
</section>
<section>
<title>ac-sources</title>
<body>

<p>
Vervolgens hebben we de <c>ac-sources</c>. Dit is Alan Cox' patch set
tegen de 2.4 kernel serie. In deze patch set zal je de O(1) scheduler
vinden, de laatste IDE updates en verschillende andere patches die
mogelijk in de toekomst van de 2.4-serie zullen uitmaken.
</p>

<p>
Deze kernel is gekend om zeer goede ondersteuning te bieden voor
verschillende nieuwe hardware-apparaten en is een goede kandidaat indien
je een stabiele maar minder conservatieve kernel wil dan de
<c>vanilla-sources</c>.
</p>

<p>
Bezoek
<uri>http://www.kernel.org/pub/linux/kernel/people/alan/linux-2.4/</uri>
om te zien waaraan Alan bezig is.
</p>

</body>
</section>
<section>
<title>ck-sources</title>
<body>

<p>
<c>ck-sources</c> is Con Kolivas's kernel patch set. Deze kernel is
<e>zeer</e> actief gepatched om desktop performantie te verbeteren ten
koste van I/O snelheid, en om de scheduler beter de applicaties te laten
kiezen die prioritair belangrijker zijn. Con Kolivas doet benchmarks op
zijn kernels om de beste combinatie te vinden voor desktop gebruik. Zie
<uri>http://kernel.kolivas.org</uri> voor meer informatie over Con en
zijn patches.
</p>

</body>
</section>
<section>
<title>development-sources</title>
<body>

<p>
De <c>development-sources</c> is de huidige onstabiele kernel-serie.
Deze is de kernel broncode serie die Linus zelf onderhoudt. Ze is een
snel-veranderende speelgrond voor de kernelhackers waarin de features
voor de nieuwe stabiele kernelserie getest en geimplementeerd worden
alvorens ze op de wijde wereld losgelaten worden.
</p>

<p>
Indien je de allerlaatste, bleeding-edge ondersteuning en experimentele
aanpassingen wil, dan is deze kernel wat je zoekt. Je moet wel weten dat
deze kernel <e>zeer experimenteel</e> is en het is ten zeerste
aangeraden deze <e>niet</e> te gebruiken op missie-kritische systemen.
</p>

<warn>
Gentoo Linux ondersteunt niets wat met de <c>development-sources</c> of
zijn afgeleide kernels te maken heeft aangezien ze te vaak verandert en
af en toe zaken breekt.
</warn>

</body>
</section>
<section>
<title>gaming-sources</title>
<body>

<p>
<c>gaming-sources</c> is gebaseerd op <c>ck-sources</c> en is daarom
aangepast voor zeer hoge performantie. Ze bevat patches voor de laatste
game-gerelateerde hardware (grafische kaarten, geluidskaarten en
dergelijke meer).
</p>

<p>
Indien je een hardcore gamer bent is dit jouw beste keuze voor kernel.
</p>

</body>
</section>
<section>
<title>mm-sources</title>
<body>

<p>
De <c>mm-sources</c> is gebaseerd op de <c>development-sources</c> en
bevat Andrew Morton's patch set. Ze assembleert verschillende andere
kernel patches, zoals ext2/3 Extended Attributes en Access Control
Lists, Page Table Sharing, de Orlov Allocator, niet-lineaire Mapping en
meer in een enkele patch set.
</p>

<p>
Indien je werkelijk op de rand wil leven en je denkt dat
<c>development-sources</c> voor wussies is, dan moet je
<c>mm-sources</c> proberen.
</p>

</body>
</section>
<section>
<title>mosix-sources</title>
<body>

<p>
De <c>mosix-sources</c> is gepatched om MOSIX-operaties voor
gedistribueerde zaken te ondersteunen (een cluster). Een cluster is een
verzameling van nodes (PCs) met software die het mogelijk maakt om taken
in een gedistribueerde manier af te handelen. Met clusters heb je geen
hoog geprofileerde supercomputers nodig om lange taken af te handelen.
Voor meer informatie ga je het best naar
<uri>http://www.mosix.org</uri>.
</p>

</body>
</section>
<section>
<title>openmosix-sources</title>
<body>

<p>
De <c>openmosix-sources</c> zijn gepatched om het openMosix systeem
(zoals MOSIX maar dan Open Source) te ondersteunen. Voor meer informatie
zie <uri>http://www.openmosix.org</uri>.
</p>

</body>
</section>

<section>
<title>redhat-sources</title>
<body>

<p>
<c>redhat-sources</c> is, zoals de naam al doet vermoeden, de RedHat
kernel. Dankzij de wonderen der Open Source kan iedereen gebruik maken
van het werk dat de RedHat ingenieurs in hun kernels steken. Bij ons in
Gentoo hebben we een ebuild ter beschikking gesteld zodat je gemakkelijk
deze kernel met Gentoo kan gebruiken.
</p>

</body>
</section>
<section>
<title>rsbac-sources</title>
<body>

<p>
<c>rsbac-sources</c> bevat de patches van
<uri>http://www.rsbac.org</uri>. RSBAC staat voor <e>Rule Set Based
Access Control</e>. Deze kernel patches laten je toe om bepaalde
gebruikers te laten identificeren gebaseerd op rollen in plaats van
normale uid/gid permissies.
</p>

</body>
</section>
<section>
<title>selinux-sources</title>
<body>

<p>
<c>selinux-sources</c> is van <uri>http://www.nsa.gov/selinux</uri> en
bevat ondersteuning voor LSM (Linux Security Modules) en het Flask
Security Architecture.
</p>

</body>
</section>
<section>
<title>usermode-sources</title>
<body>

<p>
<c>usermode-sources</c> zijn de User Mode Linux kernel patches. Deze
kernel is gemaakt om Linux in Linux in Linux in ... te laten draaien.
User Mode Linux is bedoeld voor tests en virtuele servers. Voor meer
informatie over deze prachtige toedrage aan de stabiliteit en
schaleerbaarheid van Linux, zie
<uri>http://user-mode-linux.sourceforge.net</uri>.
</p>

<p>
Voor meer informatie over UML en Gentoo, lees de <uri
link="/doc/nl/uml.xml">Gentoo UML Handleiding</uri>.
</p>

</body>
</section>
<section>
<title>win4lin-sources</title>
<body>

<p>
<c>win4lin-sources</c> zijn gepatched om de userland win4lin tools te
ondersteunen die Linux-gebruikers toelaten om Microsoft Windows (TM)
applicaties te draaien op bijna volledige snelheid. Zie
<uri>http://www.netraverse.com</uri> voor meer informatie.
</p>

</body>
</section>
<section>
<title>wolk-sources</title>
<body>

<p>
<c>wolk-sources</c> bevat de <e>Working Overloaded Linux Kernel</e> van
<uri>http://sourceforge.net/projects/wolk</uri>. Deze kernel bevat zo
veel mogelijk patches van allerlei allooi, allemaal gecombineerd in de
kernel met grote voorzichtigheid. Het is de bedoeling dat je eender
welke combinatie van patches kan gebruiken in deze kernel zonder dat je
fouten verkrijgt.
</p>

<p>
Indien je een bepaalde combinatie van patches nodig hebt die je niet
in andere kernels kan vinden dan is WOLK zeker een gok waard.
</p>

</body>
</section>
</chapter>
</guide>
