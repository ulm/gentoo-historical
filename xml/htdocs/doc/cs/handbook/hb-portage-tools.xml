<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.0 -->

<!-- $Header: /var/cvsroot/gentoo/xml/htdocs/doc/cs/handbook/hb-portage-tools.xml,v 1.1 2005/07/28 21:26:10 jkt Exp $ -->

<sections>

<version>1.4</version>
<date>2005-07-28</date>

<section>
<title>etc-update</title>
<body>

<p>
<c>etc-update</c> je nástroj usnadňující slučování souborů
<path>._cfg0000_&lt;jméno&gt;</path>. Poskytuje interaktivní rozhraní a je
schopen automaticky zpracovat triviální změny. Soubory
<path>._cfg0000_&lt;jméno&gt;</path> vytváří Portage v&nbsp;případě, že chce
přepsat soubor z&nbsp;adresáře uvedeného v&nbsp;proměnné CONFIG_PROTECT.
</p>

<p>
Použití <c>etc-update</c> je poměrně jednoduché:
</p>

<pre caption="Spuštění etc-update">
# <i>etc-update</i>
</pre>

<p>
Po zpracování triviálních rozdílů vám bude předložen seznam chráněných souborů,
které by Portage chtělo přepsat. Vespodu uvidíte přehled možných voleb:
</p>

<pre caption="Možnosti nabízené skriptem etc-update">
Please select a file to edit by entering the corresponding number.
              (-1 to exit) (-3 to auto merge all remaining files)
                           (-5 to auto-merge AND not use 'mv -i'):
</pre>

<p>
Zadáte-li <c>-1</c>, <c>etc-update</c> se ukončí, aniž by provádělo další
změny. Zadáte-li <c>-3</c> nebo <c>-5</c>, <e>všechny</e> uvedené soubory budou
nahrazeny novější verzí; je proto velmi důležité, abyste nejdříve zpracovali
soubory, jež nechcete automaticky přepsat. To zařídíte zadáním čísla uvedeného
vlevo vedle názvu souboru.
</p>

<p>
Jako příklad zde vybereme konfigurační soubor <path>/etc/pear.conf</path>:
</p>

<pre caption="Aktualizace specifického konfiguračního souboru">
Beginning of differences between /etc/pear.conf and /etc/._cfg0000_pear.conf
<comment>[...]</comment>
End of differences between /etc/pear.conf and /etc/._cfg0000_pear.conf
1) Replace original with update
2) Delete update, keeping original as is
3) Interactively merge original with update
4) Show differences again
</pre>

<p>
Nyní můžete vidět rozdíly mezi oběma verzemi daného souboru. Pokud si myslíte,
že nová verze může být bez obtíží použita, zadejte <c>1</c>. Myslíte-li si, že
aktualizace není zapotřebí nebo neposkytuje nové či jinak užitečné informace,
zmáčkněte <c>2</c>. Chcete-li interaktivně aktualizovat současný konfigurační
soubor, zadejte <c>3</c>.
</p>

<p>
Není potřeba, abychom zde dále rozvíjeli interaktivní sloučení souborů. Pro
úplnost si uvedeme seznam možných příkazů, které můžete použít. Uvítáni jste
dvěma řádky (jedním původním a dalším z&nbsp;nového souboru) a výzvou, na
kterou máte napsat jeden z následujících příkazů:
</p>

<pre caption="Příkazy dostupné pro interaktivní sloučení">
ed:     editace, poté použití obou verzí, každá s&nbsp;hlavičkou
eb:     editace, poté použití obou verzí
el:     editace, poté použití levé verze
er:     editace, poté použití pravé verze
e:      editace nové verze
l:      použije levou verzi
r:      použije pravou verzi
s:      tiše vloží společné řádky
v:      ukecaně vloží společné řádky
q:      konec
</pre>

<p>
Až dokončíte aktualizaci důležitých konfiguračních souborů, budete moci
automaticky zaktualizovat všechny zbývající. <c>etc-update</c> se ukončí, až
neobjeví žádné další soubory k&nbsp;aktualizaci.
</p>

</body>
</section>
<section>
<title>dispatch-conf</title>
<body>

<p>
Použijete-li <c>dispatch-conf</c>, budete moci slučovat změny v&nbsp;souborech
a udržovat historii změn; <c>dispatch-conf</c> ji ukládá jako patche nebo
pomocí systému pro kontrolu revizí (RCS).
</p>

<p>
Stejně jako s&nbsp;<c>etc-update</c> můžete i s&nbsp;tímto nástrojem zachovat
současnou verzi, použít nový soubor, editovat stávající či interaktivně sloučit
změny. <c>dispatch-conf</c> má však další dobré vlastnosti:
</p>

<ul>
  <li>
    automatické sloučení konfiguračních souborů, které pouze mění komentáře
  </li>
  <li>
    automatické sloučení konfiguračních souborů, které se liší pouze
    v&nbsp;mezerách a pod. (whitespace)
  </li>
</ul>

<p>
Ujistěte se, že nejprve zeditujete soubor <path>/etc/dispatch-conf.conf</path>
a vytvoříte adresář odkazovaný proměnnou archive-dir.
</p>

<p>
Pro více informací si prosím přečtěte manuálovou stránku příkazu
<c>dispatch-conf</c>:
</p>

<pre caption="Čtení manuálové stránky příkazu dispatch-conf">
$ <i>man dispatch-conf</i>
</pre>

</body>
</section>
<section>
<title>quickpkg</title>
<body>

<p>
S&nbsp;<c>quickpkg</c> můžete vytvořit archiv balíčků, které jsou již
v&nbsp;systému nainstalovány, a použít je jako předkompilované balíčky.
Spuštění příkazu <c>quickpkg</c> je jednoduché, pouze přidáte jméno balíčků,
které chcete archivovat.
</p>

<p>
Například pro archivaci <c>curl</c>, <c>arts</c> a <c>procps</c>:
</p>

<pre caption="Ukázkové použití quickpkg">
# <i>quickpkg curl arts procps</i>
</pre>

<p>
Předkompilované balíčky budou uloženy v&nbsp;<path>$PKGDIR/All</path>
(ve&nbsp;výchozím nastavení <path>/usr/portage/packages/All</path>) a
symbolické odkazy na ně vedoucí se vytvoří
v&nbsp;<path>$PKGDIR/&lt;kategorie&gt;</path>.
</p>

</body>
</section>
</sections>
