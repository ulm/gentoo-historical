<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/cs/handbook/hb-install-about.xml,v 1.12 2006/01/25 21:32:41 jkt Exp $ -->

<sections>

<version>2.2</version>
<date>2005-08-09</date>

<section>
<title>Úvod</title>
<subsection>
<title>Vítejte!</title>
<body>

<p>
V&nbsp;první řadě, <e>vítejte</e> v&nbsp;Gentoo. Chystáte se vstoupit do světa
možností a výkonu. Gentoo je celé o volbách - během instalace i po ní to sami
mnohokrát poznáte. Můžete si vybrat, kolik budete chtít kompilovat sami, jak
systém nainstalovat, který systémový logger chcete použít atd.
</p>

<p>
Gentoo je rychlá moderní metadistribuce čistého a flexibilního designu. Je
postavené na svobodném softwaru a neskrývá před svými uživateli, co má pod
kůží. Portage, systém pro správu balíčků, je napsán v&nbsp;Pythonu, což znamená,
že si můžete snadno přečíst i změnit jeho zdrojový kód. Portage používá
distribuci ve formě zdrojového kódu (avšak můžete samozřejmě používat i již
předkompilované balíčky). Gentoo se konfiguruje pomocí normálních textových
souborů. Jinými slovy, otevřenost všude.
</p>

<p>
Je důležité, abyste porozuměli, že <e>volby</e> jsou to, co umožňuje Gentoo
existovat. Snažíme se, abychom Vás nenutili do ničeho, co nechcete. Pokud máte
pocit, že ano, <uri link="http://bugs.gentoo.org">ohlaste to</uri>, prosím.
</p>

</body>
</subsection>
<subsection>
<title>Jak je instalace rozdělená?</title>
<body>

<p>
Na instalaci Gentoo se můžeme dívat jako na proceduru o deseti krocích,
odpovídajících kapitolám 2 až 11. Každý krok vede dál:
</p>

<ul>
<li>
  po kroku 1 jste ve fungujícím prostředí, připraveni instalovat Gentoo
</li>
<li>
  po kroku 2 je Vaše připojení k&nbsp;Internetu funkční
</li>
<li>
  po kroku 3 jsou Vaše pevné disky připraveny k&nbsp;instalaci
</li>
<li>
  po kroku 4 je Vaše instalační prostředí připraveno a můžete do něj přes chroot
  vstoupit
</li>
<li>
  po kroku 5 jsou klíčové balíčky, stejné na všech Gentoo strojích,
  nainstalovány
</li>
<li>
  po kroku 6 je připraveno linuxové jádro
</li>
<li>
  po kroku 7 máte zapsánu většinu konfiguračních souborů svého Gentoo systému
</li>
<li>
  po kroku 8 jsou nainstalovány nezbytné systémové nástroje, které si
  můžete zvolit z&nbsp;hezkého seznamu
</li>
<li>
  po kroku 9 je bootloader, který jste si vybrali, nainstalován a
  nakonfigurován, a jste přihlášeni do své nové instalace
</li>
<li>
  po kroku 10 je Vaše Gentoo linuxové prostředí připraveno k&nbsp;prozkoumání
</li>
</ul>

<p>
Je-li Vám dána určitá volba, děláme vše k&nbsp;tomu, abychom Vám vysvětlili
výhody i nevýhody. Potom budeme pokračovat s&nbsp;předvolenou možností, které
budeme dále říkat "Výchozí:&nbsp;". Jiné možnosti jsou označeny
"Alternativní:&nbsp;". Nemyslete si, že předvolba je to, co
doporučujeme -- je to jen to, co si myslíme, že použije většina uživatelů.
</p>

<p>
Někdy můžete provést dobrovolný krok -- takové situace jsou označeny jako
"Volitelně: " a tudíž nejsou vyžadovány k&nbsp;instalaci Gentoo.
Některé volitelné kroky však závisí na Vašich předchozích rozhodnutích.
Upozorníme Vás, až se něco takového stane, jak předem při rozhodování, tak
tehdy, když je popisován volitelný krok.
</p>

</body>
</subsection>
<subsection>
<title>Jaké jsou mé volby?</title>
<body>

<p>
Gentoo můžete nainstalovat mnoha různými způsoby. Můžete si stáhnout jedno
z&nbsp;našich instalačních CD a instalovat pak z&nbsp;něj. Stejně tak můžete
instalační
proces spouštět ze stávající linuxové distribuce, z&nbsp;bootovatelného CD jako
například Knoppix, z&nbsp;prostředí spuštěného přes síť, ze záchranné diskety a
tak dále.
</p>

<p>
Tento dokument popisuje instalaci z&nbsp;Gentoo LiveCD nebo, v&nbsp;určitých
případech, z&nbsp;prostředí spuštěného přes síť. Předpokládáme, že chcete
instalovat poslední dostupné verze každého balíčku. Pokud chcete provést
instalaci bez použití sítě, měli byste si přečíst
<uri link="/doc/en/handbook/2005.1/index.xml">Gentoo 2005.1 Handbook</uri>,
který obsahuje instalační pokyny pro taková prostředí.
</p>

<p>
Plánujete-li použít GRP, Gentoo Referenční Platformu - kolekci předkompilovaných
balíčků pro okamžité použití ihned po instalaci, budete <e>muset</e> použít
instrukce popsané v&nbsp;<uri link="/doc/en/handbook/2005.1/index.xml">Gentoo
2005.1 Handbooku</uri>.
</p>

<p>
Pro pomoc s&nbsp;jinými instalačními postupy si prosím přečtěte naši <uri
link="/doc/en/altinstall.xml">příručku pro alternativní instalaci</uri>.
Také máme připravené <uri link="/doc/en/gentoo-x86-tipsntricks.xml">tipy
a triky pro instalaci Gentoo</uri>, které Vám rovněž mohou pomoci. Pokud si
myslíte, že jsou tyto instrukce příliš komplikované, můžete použít naši
příručku pro rychlou instalaci dostupnou na <uri link="/doc/cs/index.xml">
přehledu dokumentace</uri>, má-li Vaše architektura takový dokument dostupný.
</p>

<p>
Také máte více možností: můžete kompilovat celý systém od základů či použít
předkompilované prostředí, díky kterému můžete svoji instalaci Gentoo uvést
do chodu v&nbsp;minimálním čase. A samozřejmě můžete použít řešení prostřední,
ve&nbsp;kterém nekompilujete vše, ale začínáte od předem připraveného základu.
</p>

</body>
</subsection>
<subsection>
<title>Problémy?</title>
<body>

<p>
Pokud narazíte na problém při instalaci či v&nbsp;dokumentaci, navštivte prosím
náš <uri link="http://bugs.gentoo.org">systém pro sledování chyb</uri> a
zkontrolujte, zda je chyba známá. Pokud ne, vytvořte prosím oznámení, abychom
ji mohli vyřešit. Nebojte se vývojářů, kterým budou chyby přiřazeny, většinou
lidi nejíme.
</p>

<p>
Dokumentace, kterou nyní čtete, je sice specifická pro Vaši architekturu, ale
může obsahovat zmínky i o architekturách jiných. Je to způsobeno tím, že velká
část Gentoo Handbooku je společná všem (abychom ušetřili kapacity lidí pro
další dokumentaci). Budeme se snažit Vás nezmást.
</p>

<p>
Pokud si nejste jistí, zda je problém na Vaší straně (udělali jste chybu i
přesto, že jste si pozorně přečetli dokumentaci) či u nás (udělali jsme chybu
i přes veškeré testování), můžete se přidat na #gentoo na irc.freenode.net.
Samozřejmě jste vítání i v&nbsp;jiném případě :-).
</p>

<p>
Pokud máte dotaz k&nbsp;Gentoo, podívejte se na náš seznam <uri
link="/doc/cs/faq.xml">často kladených otázek</uri>, dostupný z&nbsp;přehledu
<uri link="/doc/cs/">Gentoo dokumentace</uri>. Také si můžete prohlédnout
<uri link="http://forums.gentoo.org/viewforum.php?f=40">FAQ</uri> na našich
<uri link="http://forums.gentoo.org">fórech</uri>. Pokud nemůžete najít
odpověď zde, zeptejte se na #gentoo, našem IRC kanále na irc.freenode.net. Ano,
pár z&nbsp;nás jsou závisláci vysedávající na IRC :-)
</p>

</body>
</subsection>
</section>
</sections>
