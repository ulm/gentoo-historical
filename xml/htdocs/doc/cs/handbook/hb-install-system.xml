<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/cs/handbook/hb-install-system.xml,v 1.17 2006/01/23 17:54:51 jkt Exp $ -->

<sections>

<version>2.15</version>
<date>2006-01-19</date>

<section>
<title>Chroot</title>
<subsection>
<title>Volitelně: volba mirrorů</title>
<body>

<p>
Abyste mohli stáhnout potřebné archivy zdrojových kódů co nejrychleji, je
doporučeno nastavit používání blízkého mirroru (zrcadla, serveru obsahujícího
potřebné soubory). Portage zjišťuje použité mirrory podle proměnné
GENTOO_MIRRORS v&nbsp;souboru <path>make.conf</path>. Nejbližší (a tudíž
zpravidla i ten nejrychlejší) mirror si můžete vybrat z&nbsp;našeho <uri
link="/main/en/mirrors.xml">seznamu</uri> a nebo můžete využít nástroj
<c>mirrorselect</c>, který Vám výběr usnadní hezkým rozhraním.
</p>

<pre caption="Použítí mirrorselect pro nastavení proměnné GENTOO_MIRRORS">
# <i>mirrorselect -i -o &gt;&gt; /mnt/gentoo/etc/make.conf</i>
</pre>

<warn>
Nevybírejte žádná IPv6 zrcadla - naše stage soubory je v&nbsp;současné době
neumožňují použít.
</warn>

<p>
Druhé důležité nastavení je proměnná SYNC, opět v&nbsp;souboru
<path>make.conf</path>. Obsahuje jméno rsync serveru, který chcete používat pro
synchronizaci svého Portage stromu (sbírky souborů ebuild, skriptů
obsahujících vše, co Portage potřebuje pro stažení a instalaci softwaru). I
když můžete nastavit proměnnou RSYNC ručně (pro použití v&nbsp;České republice
je doporučená hodnota <c>rsync://rsync.europe.gentoo.org/gentoo-portage</c>),
<c>mirrorselect</c> Vám může ulehčit práci:
</p>

<pre caption="Výběr rsync mirroru pomocí mirrorselect">
# <i>mirrorselect -i -r -o &gt;&gt; /mnt/gentoo/etc/make.conf</i>
</pre>

<p>
Po použití nástroje <c>mirrorselect</c> je doporučeno překontrolovat
nastavení v&nbsp;souboru <path>/mnt/gentoo/etc/make.conf</path>!
</p>

</body>
</subsection>
<subsection>
<title>Kopírování nastavení DNS</title>
<body>

<p>
Ještě je potřeba zkopírovat nastavení DNS z&nbsp;instalačního CD do nového
systému, aby síť správně pracovala i nadále. Tyto informace jsou uloženy
v&nbsp;souboru <path>/etc/resolv.conf</path>.
</p>

<pre caption="Kopírování informací o DNS">
<comment>(Paramter "-L" je potřeba k&nbsp;tomu, abychom nekopírovali případný symbolický odkaz)</comment>
# <i>cp -L /etc/resolv.conf /mnt/gentoo/etc/resolv.conf</i>
</pre>

</body>
</subsection>
<subsection>
<title>Připojení souborových systémů /proc a /dev</title>
<body>

<p>
Připojte souborový systém <path>/proc</path> do <path>/mnt/gentoo/proc</path>,
aby instalace v&nbsp;novém prostředí mohla využívat informace poskytované
jádrem, a rovněž zpřístupněte i systém <path>/dev</path>:
</p>

<pre caption="Připojení /proc a /dev">
# <i>mount -t proc none /mnt/gentoo/proc</i>
# <i>mount -o bind /dev /mnt/gentoo/dev</i>
</pre>

</body>
</subsection>
<subsection>
<title>Vstup do nového prostředí</title>
<body>

<p>
Nyní jsou všechny diskové oddíly inicializovány a základní prostředí připraveno,
můžeme do něj tedy vstoupit. Použijeme k&nbsp;tomu <e>chroot</e>, proces je
proto také nazýván <e>chrooting</e>. Aktivní prostředí se změní
z&nbsp;instalačního média (například z&nbsp;instalačního CD) do nově
instalovaného systému (do nového prostředí).
</p>

<p>
Chroot je tvořen třemi kroky. Nejprve změníme aktuální root
z&nbsp;<path>/</path> (na instalačním médiu) na <path>/mnt/gentoo</path> (na
nově inicializovaných oddílech), poté vytvoříme nové prostředí pomocí
<c>env-update</c> (vytvoření proměnných prostředí) a nakonec tyto proměnné
načteme do paměti přes <c>source</c>.
</p>

<pre caption = "Chroot do nového prostředí">
# <i>chroot /mnt/gentoo /bin/bash</i>
# <i>env-update</i>
 * Caching service dependencies...
# <i>source /etc/profile</i>
# <i>export PS1="(chroot) $PS1"</i>
</pre>

<p>
Gratulujeme! Nyní jste uvnitř svého nového Gentoo Linuxu. Samozřejmě ještě
zdaleka nejste hotovi, proto Vám ostatně také ještě zbývá pár kapitol :-)
</p>

</body>
</subsection>
</section>

<section>
<title>Konfigurace Portage</title>
<subsection>
<title>Aktualizace stromu Portage</title>
<body>

<p>
Nyní byste měli aktualizovat svůj Portage strom na nejnovější verzi. <c>emerge
--sync</c> to zařídí:
</p>

<pre caption="Aktualizace stromu Portage">
# <i>emerge --sync</i>
<comment>(Používáte-li pomalý terminál, jako jsou například některé
framebuffery nebo sériová konzole, můžete tento proces zrychlit přidáním
volby --quiet:)</comment>
# <i>emerge --sync --quiet</i>
</pre>

<p>
Blokuje-li Váš firewall protokol rsync, můžete použít <c>emerge-webrsync</c>,
který stáhne a nainstaluje aktualizovaný strom Portage jinou metodou.
</p>

<p>
Pokud dostanete varování, že je k&nbsp;dispozici nová verze Portage a že byste
jej měli zaktualizovat, ignorujte to prosím. Portage bude zaktualizováno
později v&nbsp;průběhu instalace.
</p>

</body>
</subsection>
<subsection>
<title>Výběr správného profilu</title>
<body>

<p>
Nejprve si vysvětlíme, co profil znamená.
</p>

<p>
Profil je základ každého Gentoo systému. Nejen, že specifikuje výchozí hodnoty
CHOST, CFLAGS a jiných důležitých proměnných, ale zároveň nastavuje, jaké verze
balíčků bude systém používat. Toto vše udržují vývojáři Gentoo.
</p>

<p>
Dříve se uživatelé o profily téměř vůbec nezajímali. Avšak na architekturách
x86, hppa a alpha je nyní možné zvolit z&nbsp;více možností; je k&nbsp;dispozici
jeden profil pro jádra řady 2.4 a jeden pro řadu 2.6. Bez dvou profilů by se
integrace jader řady 2.6 zkomplikovala. Rovněž uživatelé architektur ppc a ppc64
mají k&nbsp;dispozici více profilů; detaily budou zmíněny později.
</p>

<p>
Zjistit, jaký profil právě používáte, můžete tímto příkazem:
</p>

<pre caption="Ověření systémového profilu">
# <i>ls -FGg /etc/make.profile</i>
lrwxrwxrwx  1 48 Apr  8 18:51 /etc/make.profile -> ../usr/portage/profiles/default-linux/x86/2005.1/
</pre>

<p>
Používáte-li jednu z&nbsp;výše zmíněných tří architektur, výchozí profil používá
jádro řady 2.6. Toto nastavení je doporučené, ale máte možnost jej změnit.
</p>

<p>
Někteří uživatelé mohou chtít nainstalovat systém založený na starším profilu
využívajícím linuxové jádro řady 2.4. Máte-li k&nbsp;tomu dobrý důvod, nejprve
se přesvědčte o tom, že takový profil existuje. Na architektuře x86 použijte
tento příkaz:
</p>

<pre caption="Zjištění, zda další profil existuje">
# <i>ls -d /usr/portage/profiles/default-linux/x86/no-nptl/2.4</i>
/usr/portage/profiles/default-linux/x86/no-nptl/2.4
</pre>

<p>
Ve výše uvedeném příkladu vidíte, že hledaný profil existuje (tj. příkaz
<c>ls</c> si nestěžoval na nenalezený soubor či adresář). Profil není doporučeno
měnit, avšak chcete-li tak učinit, máte možnost:
</p>

<pre caption="Přepnutí na profil 2.4">
<comment>(Ujistěte se, že používáte správnou architekturu; následující příklad je pro x86)</comment>
# <i>ln -snf /usr/portage/profiles/default-linux/x86/no-nptl/2.4 /etc/make.profile</i>
<comment>(Výpis souborů profilu 2.4)</comment>
# <i>ls -FGg /etc/make.profile/</i>
total 12
-rw-r--r--  1 939 Dec 10 14:06 packages
-rw-r--r--  1 347 Dec  3  2004 parent
-rw-r--r--  1 573 Dec  3  2004 virtuals
</pre>

<p>
Pro ppc je ve verzi 2005.1 k&nbsp;dispozici několik nových profilů.
</p>

<pre caption="PPC profily">
<comment>(všeobecný PPC profil, pro všechny stroje této architektury)</comment>
# <i>ln -snf /usr/portage/profiles/default-linux/ppc/2005.1/ppc /etc/make.profile</i>
<comment>(profil pro G3)</comment>
# <i>ln -snf /usr/portage/profiles/default-linux/ppc/2005.1/ppc/G3 /etc/make.profile</i>
<comment>(profil pro G3 Pegasos)</comment>
# <i>ln -snf /usr/portage/profiles/default-linux/ppc/2005.1/ppc/G3/Pegasos/ /etc/make.profile</i>
<comment>(G4 (Altivec) profil)</comment>
# <i>ln -snf /usr/portage/profiles/default-linux/ppc/2005.1/ppc/G4 /etc/make.profile</i>
<comment>(G4 Pegasos profil)</comment>
# <i>ln -snf /usr/portage/profiles/default-linux/ppc/2005.1/ppc/G4/Pegasos/ /etc/make.profile</i>
</pre>

<p>
Podobně i pro ppc64:
</p>

<pre caption="PPC64 profily">
<comment>(všeobecný profil pro 64bit userland, pro všechny PPC64 stroje)</comment>
# <i>ln -snf /usr/portage/profiles/default-linux/ppc/2005.1/ppc64/64bit-userland /etc/make.profile</i>
<comment>(všeobecný profil pro 32bit userland, pro všechny PPC64 stroje)</comment>
# <i>ln -snf /usr/portage/profiles/default-linux/ppc/2005.1/ppc64/32bit-userland /etc/make.profile</i>
<comment>(každý profil má následující subprofily - "(userland)" je nahrazeno odpovídajícím řetězcem, viz výše)</comment>
<comment>(970 profil pro JS20)</comment>
# <i>ln -snf /usr/portage/profiles/default-linux/ppc/2005.1/ppc64/(userland)/970 /etc/make.profile</i>
<comment>(G5 profil)</comment>
# <i>ln -snf /usr/portage/profiles/default-linux/ppc/2005.1/ppc64/(userland)/970/pmac /etc/make.profile</i>
<comment>(POWER3 profil)</comment>
# <i>ln -snf /usr/portage/profiles/default-linux/ppc/2005.1/ppc64/(userland)/power3 /etc/make.profile</i>
<comment>(POWER4 profil)</comment>
# <i>ln -snf /usr/portage/profiles/default-linux/ppc/2005.1/ppc64/(userland)/power4 /etc/make.profile</i>
<comment>(POWER5 profil)</comment>
# <i>ln -snf /usr/portage/profiles/default-linux/ppc/2005.1/ppc64/(userland)/power5 /etc/make.profile</i>
<comment>(Profil multilib není v&nbsp;této verzi stabilní.)</comment>
</pre>

</body>
</subsection>
<subsection id="configure_USE">
<title>Nastavení USE proměnných</title>
<body>

<p>
<c>USE</c> je jedna z&nbsp;nejmocnějších proměnných, které Gentoo nabízí.
Programy mohou být zkompilovány s&nbsp;podporou různých rozšíření, například
GTK nebo QT, jiné s&nbsp;a nebo bez podpory SSL, některé s&nbsp;podporou
framebufferu (svgalib) namísto X11 (X-serveru).
</p>

<p>
Většina distribucí kompiluje balíčky s&nbsp;podporou co nejvíce věcí, což
způsobuje značnou velikost programů a delší čas spouštění, o ohromném množství
závislostí ani nemluvě. Proto jsme zavedli <c>USE</c>.
</p>

<p>
Pomocí proměnné <c>USE</c> definujete klíčová slova, která jsou promítnuta do
voleb pro kompilaci. Například <e>ssl</e> aktivuje podporu SSL
v&nbsp;programech, které ji mohou využít. Nastavení <e>gnome gtk -kde -qt</e>
zkompiluje Vaše programy s&nbsp;podporou GTK a GNOME a bez KDE a QT, takže bude
Váš systém vyladěn pro GNOME.
</p>

<p>
Výchozí hodnoty <c>USE</c> jsou umístěny v&nbsp;souboru
<path>make.defaults</path> Vašeho profilu. Tento soubor najdete v&nbsp;adresáři,
kam ukazuje <path>/etc/make.profile</path>, a v jeho nadřazených adresářích.
Výchozí nastavení <c>USE</c> jsou výsledkem kombinace všech souborů
<path>make.defaults</path>. To, co umístíte do svého
<path>/etc/make.conf</path>, je zpracováváno po výchozích nastaveních - pokud
něco přidáte, přidá se to i do výsledku, pokud něco uberete (provádí se
to znaménkem mínus před konkrétní USE volbou), bude daná možnost ze&nbsp;seznamu
USE proměnných odstraněna, pokud v&nbsp;nich vůbec byla. <e>Nikdy</e> neměňte
nic uvnitř&nbsp;adresáře <path>/etc/make.profile</path>, tato nastavení by byla
ztracena při aktualizaci Portage!
</p>

<p>
Celkový popis USE proměnných můžete nalézt ve druhé části Gentoo Handbooku, <uri
link="?part=2&amp;chap=2">USE proměnné</uri>. Ve Vašem systému je popis uložen
v&nbsp;souboru <path>/usr/portage/profiles/use.desc</path>.
</p>

<pre caption="Zobrazení dostupných USE proměnných">
# <i>less /usr/portage/profiles/use.desc</i>
<comment>(Můžete se posouvat pomocí kláves se&nbsp;šipkami, ukončíte stiskuntím "q")</comment>
</pre>

<p>
Jako příklad si uvedeme nastavení <c>USE</c> pro systém založený na KDE
s&nbsp;podporou DVD, ALSA a vytváření CD:
</p>

<pre caption="Otevření /etc/make.conf">
# <i>nano -w /etc/make.conf</i>
</pre>

<pre caption="Nastavení USE">
USE="-gtk -gnome qt kde dvd alsa cdr"
</pre>

</body>
</subsection>
<subsection>
<title>Volitelně: lokalizační nastavení GLIBC</title>
<body>

<p>
Pravděpodobně budete používat pouze jedno či dvě lokalizační nastavení
(locales). Až do teď se po kompilaci <c>glibc</c> generovala všechna dostupná,
nyní však můžete aktivovat USE proměnnou <c>userlocales</c> a
v&nbsp;<path>/etc/locales.build</path> určit jenom ta, která chcete. Učiňte tak
však pouze tehdy, víte-li, která nastavení chcete použít.
</p>

<pre caption="Aktivace USE proměnné userlocales USE speciálně pro glibc">
# <i>mkdir -p /etc/portage</i>
# <i>echo "sys-libs/glibc userlocales" >> /etc/portage/package.use</i>
</pre>

<p>
Nyní určete ta lokalizační nastavení, která chcete použít:
</p>

<pre caption="Otevření /etc/locales.build">
# <i>nano -w /etc/locales.build</i>
</pre>

<p>
Následující nastavení jsou příkladem, jak povolit angličtinu (Spojené Státy) a
češtinu (Česká republika) s&nbsp;odpovídajícími kódováními (například UTF-8):
</p>

<pre caption="Určení locales">
en_US/ISO-8859-1
en_US.UTF-8/UTF-8
cs_CZ/ISO-8859-2
cs_CZ.UTF-8/UTF-8
</pre>

<p>
Nyní pokračujte <uri link="?part=1&amp;chap=7">konfigurací jádra</uri>.
</p>

</body>
</subsection>
</section>

</sections>
