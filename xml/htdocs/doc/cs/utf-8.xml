<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/cs/utf-8.xml,v 1.12 2006/04/09 11:05:07 jkt Exp $ -->
<!DOCTYPE guide SYSTEM "/dtd/guide.dtd">

<guide link="/doc/cs/utf-8.xml" lang="cs">
<title>Používání UTF-8 v&nbsp;Gentoo</title>

<author title="Autor">
  <mail link="slarti@gentoo.org">Thomas Martin</mail>
</author>
<author title="Přispěvatel">
  <mail link="devil@gentoo.org.ua">Alexander Simonov</mail>
</author>
<author title="Editor">
  <mail link="fox2mike@gentoo.org">Shyam Mani</mail>
</author>
<author title="Překladatel">
   <mail link="finn@sendmail.cz">Jan Nárovec</mail>
</author>

<abstract>
Tento návod po vysvětlení výhod Unicode, konkrétně kódování UTF-8, ukazuje,
jak nastavit a používat znakovou sadu Unicode UTF-8 ve vašem Gentoo Linuxu.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license />

<version>2.19</version>
<date>2006-03-19</date>

<chapter>
<title>Kódování znaků</title>
<section>
<title>Co je to kódování znaků?</title>
<body>

<p>
Počítače samy o&nbsp;sobě nerozumí textům. Každý znak je reprezentován
číslem. Každá sada čísel reprezentující písmena a znaky (známá jako kódování
nebo znaková sada) bývala omezená kvůli limitům v&nbsp;počítačové technice.
</p>

</body>
</section>
<section>
<title>Historie kódování znaků</title>
<body>

<p>
Nejobvyklejším (nebo alespoň nejuznávanějším) kódováním je <b>ASCII</b>
(American Standard Code for Information Interchange). Je považováno za
nejúspěšnější softwarový standard vůbec. Současné ASCII bylo standardizováno
v&nbsp;roce 1986 (ANSI X3.4, RFC 20, ISO/IEC 646:1991, EMCA-6) Americkým
ústavem pro národní standardizaci (American National Standards Institute).
</p>

<p>
ASCII je výlučně sedmibitové, což znamená, že používá čísla
reprezentovatelná sedmi číslicemi dvojkové soustavy, tedy čísla
v&nbsp;rozsahu od nuly do 127 v&nbsp;desítkové soustavě. Ta zahrnují
dvaatřicet netisknutelných řídicích kódů, z&nbsp;nichž většina leží mezi 0 a
31, poslední řídicí znak DEL neboli delete leží na pozici číslo 127. Znaky
s&nbsp;čísly 32 až 126 jsou tisknutelné: mezera, interpunkční znaménka,
znaky anglické abecedy a čísla.
</p>

<p>
Osmý bit byl v&nbsp;ASCII původně používán jako paritní ke zjišťování chyb.
Pokud to není potřeba, je jeho hodnota nulová. To znamená, že v&nbsp;ASCII
je každý znak reprezentován jedním bajtem.
</p>

<p>
Ačkoliv ASCII dostačovalo pro komunikaci v&nbsp;moderní angličtině, problémy
nastávaly v&nbsp;ostatních evropských jazycích, které obsahují akcentované
znaky. Aby se vyhovělo jejich potřebám, byly vytvořeny standardy ISO 8859.
Byly zpětně kompatibilní s&nbsp;ASCII, neponechávaly však osmý bit prázdný,
ale používaly jej ke zpřístupnění dalších 127 znaků v&nbsp;každém kódování.
Brzy se projevila omezení standardů ISO 8859, v&nbsp;současnosti existuje
patnáct variant tohoto standardu (8859-1 až 8859-15). Mimo rozsah znaků
kompatibilních s&nbsp;ASCII často nastávají problémy se znaky, které jsou
reprezentovány týmž číslem. Aby byla situace ještě složitější,
v&nbsp;některých verzích MS Windows je pro východoevropské jazyky používáno
kódování Windows-1250. Je podobné ISO 8859-2, přesto existují některé
odlišnosti. Všechny tyto sady jsou zpětně kompatibilní s&nbsp;ASCII.
</p>

<p>
Potřeba vytvoření úplně odlišného jednobajtového kódování pro jazyky
nepoužívající latinku, např. EUC (Extended Unix Coding), které je používáno
pro japonštinu a korejštinu (a omezeně i čínštinu), vytvořila další zmatky,
protože různé operační systémy stále používaly odlišná kódování pro tyto
jazyky, např. Shift-JIS a ISO-2022-JP. Uživatelé, kteří si chtěli
prohlédnout text psaný cyrilicí, si museli vybrat mezi KOI-8R pro Rusko a
Bulharsko a KOI-8U pro Ukrajinu, příp. neúspěšným ISO 8859-5 nebo častým
Windows-1251. Všechna tato kódování byla nekompatibilní s&nbsp;ASCII
(ačkoliv KOI-8 má znaky ve shodném pořadí jako latinka, takže pokud je osmý
bit odstraněn, text je na ASCII terminálu stále dekódovatelný).
</p>

<p>
To vedlo ke zmatkům a také k&nbsp;téměř nulové možnosti vícejazyčné
komunikace, zvláště mezi jazyky s&nbsp;různými abecedami. Vítejte ve světě
Unicode.
</p>

</body>
</section>
<section>
<title>Co je Unicode?</title>
<body>

<p>
Unicode je zbaveno tradičního jednobajtového omezení. Používá 17 "úrovní"
o&nbsp;65&nbsp;536 kódech a dokáže tak popsat až 1&nbsp;114&nbsp;112
znaků. Mnozí mají mylnou představu, že Unicode je 16bitové kódování, protože
první úroveň, tzv. "Basic Multilingual Plane" (BMP), popisuje téměř vše, co
kdy budete potřebovat.
</p>

<p>
Unicode je kódováno mnoha způsoby, dva nejčastější jsou <b>UTF</b> (Unicode
Transformation Format) a <b>UCS</b> (Universal Character Set). Číslo za
znaky UTF udává počet bitů v&nbsp;jednotce, zatímco číslo za znaky UCS udává
počet bajtů. Nejrozšířenějším způsobem kódování textů v&nbsp;Unicode se pro
svou osmibitovou strukturu stalo UTF-8, které je popisováno v&nbsp;tomto
dokumentu.
</p>

</body>
</section>
<section>
<title>UTF-8</title>
<body>

<p>
UTF-8 je kódování s&nbsp;proměnnou délkou, což v&nbsp;tomto případě znamená,
že symbol je zakódován jedním až čtyřmi bajty. Tzn. první bajt UTF-8 je
použit pro kódování ASCII, takže znaková sada je zpětně kompatibilní
s&nbsp;ASCII. V&nbsp;UTF-8 jsou kódy znaků anglické abecedy shodné s&nbsp;
odpovídajícími ASCII kódy, ale jsou o jeden bit delší. Uživatelé východních
abeced (např. japonštiny), které dostaly vyšší rozsahy bajtů, nebudou příliš
štastní, protože to pro ně znamená 50% nadbytečnost v&nbsp;jejich datech.
</p>

</body>
</section>
<section>
<title>Čím pro vás může být UTF-8 užitečné</title>
<body>

<p>
UTF-8 vám umožní pracovat ve standardizovaném a mezinárodně akceptovaném
vícejazyčném prostředí, s&nbsp;poměrně nízkou redundancí dat. UTF-8 je
upřednostňovaný způsob přenosu jiných než ASCII znaků po Internetu, přes
email, IRC nebo téměř libovolné jiné médium. Přesto řada lidí považuje UTF-8
v&nbsp;online komunikaci za neslušné. Před použitím <e>ne-ASCII</e> znaků je
vždy dobré znát postoj k&nbsp;UTF-8 v&nbsp;dané poštovní konferenci, IRC
kanálu nebo Usenetové skupině.
</p>

</body>
</section>
</chapter>

<chapter>
<title>Nastavení UTF-8 v&nbsp;Gentoo Linuxu</title>
<section>
<title>Nalezení nebo vytvoření locales v&nbsp;UTF-8</title>
<body>

<p>
Teď, když rozumíte základním principům Unicode, jste připraven začít
používat ve svém systému UTF-8.
</p>

<p>
Základním předpokladem pro používání UTF-8 je přítomnost glibc
s&nbsp;podporou národních jazyků (national language support). Doporučeným
způsobem je soubor <path>/etc/locales.build</path> v&nbsp;kombinaci
s&nbsp;USE flagem <c>userlocales</c>. Vysvětlení použití tohoto souboru
přesahuje rámec tohoto dokumentu, naštěstí však je tento soubor dobře
dokumentován v&nbsp;něm obsaženými komentáři. Jeho použití je také
vysvětleno v&nbsp;<uri
link="/doc/cs/guide-localization.xml#doc_chap3_sect3">Gentoo Localisation
Guide</uri>.
</p>

<p>
Dále musíme vědět, jestli je pro náš jazyk UTF-8 locale (lokalizace) přítomna
nebo zda ji musíme vytvořit.
</p>

<pre caption="Nalezení existujícíh UTF-8 locales">
<comment>(Nahraďte "cs_CZ" případným jiným označením lokalizace)</comment>
# <i>locale -a | grep 'cs_CZ'</i>
cs_CZ
cs_CZ.UTF-8
</pre>

<p>
Z&nbsp;výstupu tohoto příkazu jsou důležité výsledky s&nbsp;příponou
<c>.UTF-8</c>. Pokud takový výsledek neexistuje, musíme vytvořit locale
pro s&nbsp;UTF-8.
</p>

<note>
Následující kód spusťte jen v&nbsp;případě, že pro svůj jazyk nemáte UTF-8
lokalizaci dostupnou.
</note>

<pre caption="Tvorba UTF-8 locale">
<comment>(Nahraďte "cs_CZ případným jiným označením lokalizace)</comment>
# <i>localedef -i cs_CZ -f UTF-8 cs_CZ.UTF-8</i>
</pre>

<p>
Dalším způsobem, jak přidat UTF-8 locale, je doplnit ji do souboru
<path>/etc/locales.build</path> a překompilovat <c>glibc</c>
s&nbsp;nastaveným USE flagem <c>userlocales</c>.
</p>

<pre caption="Řádek v /etc/locales.build">
cs_CZ.UTF-8/UTF-8
</pre>

</body>
</section>
<section>
<title>Nastavení locale</title>
<body>

<p>
Před použitím UTF-8 lokalizace musí být nastavena jedna proměnná prostředí:
<c>LC_ALL</c> (tato proměnná přepíše nastavení dané proměnnou <c>LANG</c>).
Existuje vícero způsobů její aktivace; někomu vyhovuje mít UTF-8
nastaveno pouze pro vybraného uživatele, pak je nastavení přítomno
v&nbsp;souboru <path>~/.profile</path> (pokud používáte <c>/bin/sh</c>),
<path>~/.bash_profile</path> nebo <path>~/.bashrc</path> (používáte-li
<c>/bin/bash</c>).
</p>

<p>
Jiní dávají přednost globálnímu nastavení lokalizace. Zvláštním případem,
pro který autor zejména toto nastavení doporučuje, je používání
<path>/etc/init.d/xdm</path>, protože tento startovací skript spouští
správce oken dříve, než jsou načteny výše zmíněné inicializační soubory
shellů, tedy i před nastavením všech proměnných prostředí.
</p>

<p>
Globálně by měly být locales nastaveny souborem
<path>/etc/env.d/02locale</path>. Měl by vypadatpřibližně takto:
</p>

<pre caption="Ukázkový soubor /etc/env.d/02locale">
<comment>(Jako vždy si "cs_CZ.UTF-8" můžete upravit podle svého)</comment>
LC_ALL="cs_CZ.UTF-8"
</pre>

<p>
Dále musí být prostředí po změně aktualizováno.
</p>

<pre caption="Aktualizace prostředí">
# <i>env-update</i>
>>> Regenerating /etc/ld.so.cache...
 * Caching service dependencies ...
# <i>source /etc/profile</i>
</pre>

<p>
Nyní spusťte <c>locale</c> bez argumentů, abyste si ověřili, že máte
v&nbsp;prostředí správně nastaveny proměnné:
</p>

<pre caption="Kontrola nové lokalizace v prostředí">
# <i>locale</i>
LANG=
LC_CTYPE="cs_CZ.UTF-8"
LC_NUMERIC="cs_CZ.UTF-8"
LC_TIME="cs_CZ.UTF-8"
LC_COLLATE="cs_CZ.UTF-8"
LC_MONETARY="cs_CZ.UTF-8"
LC_MESSAGES="cs_CZ.UTF-8"
LC_PAPER="cs_CZ.UTF-8"
LC_NAME="cs_CZ.UTF-8"
LC_ADDRESS="cs_CZ.UTF-8"
LC_TELEPHONE="cs_CZ.UTF-8"
LC_MEASUREMENT="cs_CZ.UTF-8"
LC_IDENTIFICATION="cs_CZ.UTF-8"
LC_ALL=cs_CZ.UTF-8
</pre>

<p>
Toť vše. Teď používáte UTF-8 lokalizaci, další překážkou je však nastavení běžně
používaných aplikací.
</p>

</body>
</section>
</chapter>

<chapter>
<title>Podpora v&nbsp;aplikacích</title>
<section>
<body>

<p>
Když Unicode začal ve světě softwaru nabírat na síle, vícebajtové znakové
sady nebyly vhodné pro jazyky jako C, v&nbsp;nichž je napsáno mnoho běžně
používaných programů. Ještě dnes nejsou některé programy schopny správně
pracovat s&nbsp;UTF-8. Většina naštěstí ano!
</p>

</body>
</section>
<section>
<title>Jména souborů, NTFS a FAT</title>
<body>

<p>
V&nbsp;linuxovém jádře je několik voleb souvisejících s&nbsp;NLS, nenechte
se jimi však zmást. Jedinou věcí, kterou je třeba udělat, je přidat podporu
pro UTF-8 do vašeho jádra a nastavit výchozí NLS na utf8.
</p>

<pre caption="Kroky pro nastavení podpory UTF-8 v jádře">
File Systems --&gt;
  Native Language Support --&gt;
    (utf8) Default NLS Option
    &lt;*&gt; NLS UTF8
    <comment>(Také označte &lt;*&gt; ostatní znakové sady, které používáte
    na svých FATkách nebo kompaktních discích.)</comment>
</pre>

<p>
Pokud máte v&nbsp;úmyslu připojovat oddíly s&nbsp;NTFS, můžete se hodit
parametr příkazu mount <c>nls=</c>. Chcete-li připojovat oddíly s&nbsp;FAT,
možná budete potřebovat použít parametr <c>codepage=</c> nebo nastavit výchozí
znakovou stránku v&nbsp;konfiguraci jádra. Volba <c>codepage</c> pro příkaz
mount má větší prioritu než výchozí nastavení jádra.
</p>

<pre caption="Nastavení pro FAT v konfiguraci jádra">
File Systems --&gt;
  DOS/FAT/NT Filesystems  --&gt;
    (437) Default codepage for fat
</pre>

<p>
Volbu <c>Default iocharset for fat</c> byste neměli nastavovat na UTF-8, není to
doporučené, lepší je použití volby <c>utf8=true</c>. Více informací viz <c>man
mount</c> a dokumentace kernelu v&nbsp;souboru
<path>/usr/src/linux/Documentation/filesystems/vfat.txt</path>.
</p>

<p>
Na změnu kódování jmen souborů můžete použít <c>app-text/convmv</c>.
</p>

<pre caption="Ukázka použití convmv">
# <i>emerge --ask app-text/convmv</i>
<comment>(Formát příkazu:)</comment>
# <i>convmv -f &lt;současné-kódování&gt; -t utf-8 &lt;název-souboru&gt;</i>
<comment>(Nahraďte iso-8859-2 znakovou sadou, ze&nbsp;které převádíte:)</comment>
# <i>convmv -f iso-8859-2 -t utf-8 filename</i>
</pre>

<p>
Na změnu kódování <e>obsahu</e> souboru použijte program <c>iconv</c>,
který je součástí <c>glibc</c>:
</p>

<pre caption="Ukázka použití iconv">
<comment>(zaměňte iso-8859-2 za případné jiné kódování, z&nbsp;nějž budete text převádět)</comment>
<comment>(Zkontrolujte správnost výstupu)</comment>
# <i>iconv -f iso-8859-2 -t utf-8 název-souboru</i> 
<comment>(Pro převedení do jiného kódování je třeba vytvořit nový soubor)</comment>
# <i>iconv -f iso-8859-2 -t utf-8 název-souboru > název-nového-souboru</i>
</pre>

<p>
Týž účel splní i <c>app-text/recode</c>.
</p>

</body>
</section>
<section>
<title>Konzole</title>
<body>

<impo>
Pro zprovoznění Unicode na konzoli budete potřebovat
>=sys-apps/baselayout-1.11.9.
</impo>

<p>
Editací <path>/etc/rc.conf</path>, konkrétně nastavením
<c>UNICODE="yes"</c>, umožníte používání UTF-8 na konzoli. Přečtěte si
komentáře v&nbsp;tomto souboru — pokud chcete opravdu využívat
Unicode, je důležité mít písmo, které obsahuje dostatečný počet znaků.
</p>

<p>
Proměnná <c>KEYMAP</c> nastavená v&nbsp;<path>/etc/conf.d/keymaps</path>
by měla mít přiřazenu klávesovou mapu podporující Unicode.
</p>

<pre caption="Ukázka části /etc/conf.d/keymaps">
<comment>("cz" můžete zaměnit za vámi používanou mapu)</comment>
KEYMAP="cz"
</pre>

</body>
</section>
<section>
<title>Ncurses a Slang</title>
<body>

<note>
Pokud nemáte Slang nainstalován nebo jej nepoužíváte, ignorujte v&nbsp;této
sekci vše, co se jím zabývá.
</note>

<p>
Je rozumné přidat <c>unicode</c> k&nbsp;vašim USE flagům
v&nbsp;<path>/etc/make.conf</path> a znovu přeložit <c>sys-libs/ncurses</c>
a <c>sys-libs/slang</c>, pokud je třeba. Portage to při aktualizaci systému
provede samo:
</p>

<pre caption="Aktualizace systému">
# <i>emerge --update --deep --newuse world</i>
</pre>

<p>
Po změně USE flagů je třeba také překompilovat balíčky, které jsou
s&nbsp;těmito knihovnami slinkované. Nástroj, který pro to používáme, se
jmenuje <c>revdep-rebuild</c> a je součástí balíčku <c>gentoolkit</c>.
</p>

<pre caption="Překompilování programů slinkovaných s ncurses nebo slang">
# <i>revdep-rebuild --soname libncurses.so.5</i>
# <i>revdep-rebuild --soname libslang.so.1</i>
</pre>

</body>
</section>
<section>
<title>KDE, GNOME a Xfce</title>
<body>

<p>
Všechna hlavní desktopová prostředí plně podporují Unicode a není kvůli nim
třeba nastavovat nic než to, co je již v&nbsp;této příručce popsáno —
to díky knihovnám, na nichž jsou založena, a které již s&nbsp;UTF-8
počítají. Z&nbsp;toho plyne, že i všechny aplikace napsané pomocí těchto
knihoven by měly pracovat s&nbsp;UTF-8 bez problémů.
</p>

<p>
Výjimky z&nbsp;tohoto pravidla jsou knihovny Xlib a GTK+1. GTK+1 musí
mít v&nbsp;souboru ~/.gtkrc nastaveno písmo s&nbsp;kódováním iso-10646-1,
například <c>-misc-fixed-*-*-*-*-*-*-*-*-*-*-iso10646-1</c>. Také aplikacím,
které používají Xlib nebo Xaw, je třeba nastavit písmo podporující Unicode.
</p>

<note>
Pokud máte k&nbsp;dispozici ovládací centrum z&nbsp;gnome1, použijte raději
k&nbsp;výběru patřičného písma jej.
</note>

<pre caption="Příklad souboru ~/.gtkrc (pro GTK+1) s nastavením písma kompatibilního s Unicode">
style "user-font"
{
    fontset="-misc-fixed-*-*-*-*-*-*-*-*-*-*-iso10646-1"
}
widget_class "*" style "user-font"
</pre>

<p>
Pokud program nabízí rozhraní v&nbsp;Qt i GTK+2, bude druhé z&nbsp;nich
pravděpodobně dávat lepší výsledky při použití Unicode písma.
</p>

</body>
</section>
<section>
<title>X11 a písma</title>
<body>

<impo>
<c>x11-base/xorg-x11</c> podporuje Unicode lépe než Xfee86 a je <e>silně</e>
doporučován.
</impo>

<p>
Písma ve&nbsp;formátu TrueType podporují Unicode a většina fontů dodávaných
s&nbsp;X.org obsahuje impozantní počet znaků, samozřejmě ale ne každou
literu (gliph), která je definována v&nbsp;Unicode. K&nbsp;vytvoření písem
(včetně Bitstream Vera) s&nbsp;podporou východoasijských jazyků v&nbsp;X musíte
mít nastaven USE flag <c>cjk</c>. Tento flag využívá i spousta dalších programů,
může tedy být užitečné nastavit jej permanentně.
</p>

<p>
Také řada písem obsažených v&nbsp;Portage podporuje Unicode.
</p>

<pre caption="Nepovinné: doinstalování dalších písem podporujících Unicode">
# <i>emerge terminus-font intlfonts freefonts cronyx-fonts corefonts</i>
</pre>

</body>
</section>
<section>
<title>Správci oken a emulátory terminálu</title>
<body>

<p>
Okenní správci, které nejsou založeny na GTK nebo Qt, obecně podporují
Unicode jen chabě, protože často přistupují k&nbsp;fontům prostřednictvím Xft.
Pokud váš správce oken nepoužívá Xft, můžete použít specifikaci písma, jak je
zmíněno v&nbsp;předchozí sekci.
</p>

<p>
Emuátory terminálu, jež používají Xft a podporují Unicode, je těžší nalézt.
Kromě programů Konsole a gnome-terminal je nejlepší volbou
<c>x11-terms/rxvt-unicode</c>, <c>xfce-extra/terminal</c>,
<c>gnustep-apps/terminal</c>, <c>x11-terms/mlterm</c> nebo prostý
<c>x11-terms/xterm</c> přeložený s&nbsp;USE flagem <c>unicode</c> a spuštěný
příkazem <c>uxterm</c>. <c>app-misc/screen</c>, pokud je spuštěn příkazem
<c>screen -U</c> nebo pokud je do <path>~/.screenrc</path> vložen následující
řádek, podporuje UTF-8 také:
</p>

<pre caption="~/.screenrc pro UTF-8">
defutf8 on
</pre>

</body>
</section>
<section>
<title>Vim, Emacs, Xemacs a Nano</title>
<body>

<p>
Vim plně podporuje UTF-8 a dokáže též rozpoznat soubory s&nbsp;textem
v&nbsp;kódování UTF-8. Bližší informace získáte příkazem <c>:help mbyte.txt</c>.
</p>

<p>
Emacs 22.x a novější také plně podporuje UTF-8, Xemacs 22.x však zatím
nepodporuje kombinovaní znakových sad.
</p>

<p>
Pro podporu CJK jazyků v&nbsp;UTF-8 mohou nižší verze Emacs a/nebo Xemacsu
vyžadovat instalaci <c>app-emacs/mule-ucs</c>, resp. <c>app-xemacs/mule-ucs</c>
a přidání následujícího kódu do <path>~/.emacs</path>:
</p>

<pre caption="Podpora CJK UTF-8 v Emacs">
(require 'un-define)
(require 'jisx0213)
(set-language-environment "Japanese")
(set-default-coding-systems 'utf-8)
(set-terminal-coding-system 'utf-8)
</pre>

<p>
Nano nabízí plnou podporu UTF-8 od verze 1.3.6.
</p>

</body>
</section>
<section>
<title>Shelly</title>
<body>

<p>
<c>Bash</c> v&nbsp;současné době plně podporuje Unicode prostřednictvým
knihovny GNU readline. Uživatelé Z&nbsp;shellu jsou v&nbsp;horší pozici —
žádná jeho část nepodporuje Unicode, ačkoliv je vyvíjena mimořádná snaha
přidat podporu pro vícebajtové znaky.
</p>

<p>
C&nbsp;shell, <c>tcsh</c> ani <c>ksh</c> nepodporují UTF-8 vůbec.
</p>

</body>
</section>
<section>
<title>Irssi</title>
<body>

<p>
Irssi plně podporuje UTF-8, uživatel však musí nastavit příslušnou volbu:
</p>

<pre caption="Povolení UTF-8 v Irssi">
/set term_charset UTF-8
</pre>

<p>
Na kanálech, na nichž jsou často používány jiné než ASCII znaky v&nbsp;jiném
kódování než UTF-8, může být ke konverzi použit příkaz <c>/recode</c>. Více
informací získáte příkazem <c>/help recode</c>.
</p>

</body>
</section>
<section>
<title>Mutt</title>
<body>

<p>
Poštovní klient Mutt podporuje Unicode velmi dobře, dokonce nemusíte nastavovat
žádné volby. Stačí správně nastavené prostředí a všechny konfigurační soubory
(včetně podpisu) v&nbsp;kódování UTF-8.
</p>

<note>
I nadále se mohou při zobrazování dopisů objevovat otazníky. To je kvůli
tomu, že někteří lidé používají poštovní klienty, které neoznamují použité
kódování. S&nbsp;tím nelze mnoho dělat, jedině požádat odesilatele, aby si
správně nastavil svůj poštovní program.
</note>

<p>
Bližší informace najdete v&nbsp;<uri
link="http://wiki.mutt.org/index.cgi?MuttFaq/Charset">Mutt Wiki</uri>.
</p>

</body>
</section>
<section>
<title>Less</title>
<body>

<p>
Na prohlížení výstupu programů se často používá <c>more</c> nebo <c>less</c>
spolu s <c>|</c>, například <c>dmesg | less</c>. Zatímco příkaz <c>more</c>
potřebuje jen shell podporující UTF-8, <c>less</c> musí mít pro správné
zobrazení Unicode znaků nastavenu proměnnou prostředí <c>LESSCHARSET</c>. To
lze nastavit v&nbsp;<path>/etc/profile</path> nebo
<path>~/.bash_profile</path>. Spusťte svůj oblíbený editor a přidejte
následující řádek do jednoho z&nbsp;výše zmíněných souborů.
</p>

<pre caption="Nastavení proměnné LESSCHARSET pro less">
LESSCHARSET=utf-8
</pre>

</body>
</section>
<section>
<title>Man</title>
<body>

<p>
Manuálové stránky jsou nedílnou součástí libovolného linuxového stroje.
Nahraďte níže uvedený řádek souboru <path>/etc/man.conf</path>, abyste
zajistili správné zobrazení manuálových stránek.
</p>

<pre caption="Úprava souboru man.conf pro podporu Unicode">
<comment>(Původní řádek)</comment>
NROFF           /usr/bin/nroff -Tascii -c -mandoc
<comment>(Nahraďte tímto výše uvedený řádek)</comment>
NROFF           /usr/bin/nroff -mandoc -c
</pre>

</body>
</section>
<section>
<title>elinks a links</title>
<body>

<p>
Jde o&nbsp;velmi používané textové webové prohlížeče, takže se podívejme,
jak v&nbsp;nich nastavit podporu pro UTF-8. Jsou dva způsoby: buď
prostřednictvím položky Nastavení (Setup) přímo v&nbsp;prohlížeči, nebo
upravením konfiguračního souboru. V&nbsp;prohlížeči se stiskem <c>Alt+N</c>
(nebo <c>Alt+S</c>, pokud s&nbsp;vámi program komunikuje anglicky) dostanete do
nabídky Nastavení. V&nbsp;ní vyberte položku Nastavení terminálu (Terminal
options), popř. stiskněte klávesu <c>T</c>. V&nbsp;okně zaškrtněte klávesou
Enter volbu <c>UTF-8 I/O</c>. Pak nastavení uložte a opusťte menu.
V&nbsp;linksu musíte znovu přejít do nabídky Nastavení a volby uložit stiskem
klávesy <c>S</c>. Konfigurační soubor je uveden níže.
</p>

<pre caption="Povolení UTF-8 v elinksu/linksu">
<comment>(pro nastavení elinksu upravte /etc/elinks/elinks.conf nebo
~/.elinks/elinks.conf a přidejte následující řádek)</comment>
set terminal.linux.utf_8_io = 1

<comment>(pro nastavení linksu upravte ~/.links/links.cfg a přidejte
následující řádek)</comment>
terminal "xterm" 0 1 0 us-ascii utf-8
</pre>

</body>
</section>
<section>
<title>Vyzkoušení</title>
<body>

<p>
Existuje spousta stránek testujících UTF-8. Prohlížeče <c>net-www/w3m</c>,
<c>net-www/links</c>, <c>net-www/elinks</c>, <c>net-www/lynx</c> a všechny
prohlížeče založené na Mozille (včetně Firefoxu) plně podporují UTF-8,
stejně jako Konqueror a Opera.
</p>

<p>
Používáte-li některý z&nbsp;textových prohlížečů, ověřte si, že opravdu
používáte terminál podporující Unicode.
</p>

<p>
Pokud jsou některé znaky zobrazeny jako čtverečky obsahující písmena či
čísla, znamená to, že vámi používané písmo neobsahuje příslušnou literu,
která je pro zobrazení daného UTF-8 znaku potřeba. Namísto toho je zobrazen
čtvereček s&nbsp;číslem symbolu v&nbsp;šestnáctkové soustavě.
</p>

<ul>
  <li>
    <uri
    link="http://www.w3.org/2001/06/utf-8-test/UTF-8-demo.html">Zkušební
    stránka W3C pro UTF-8</uri>
  </li>
  <li>
    <uri
    link="http://titus.uni-frankfurt.de/indexe.htm?/unicode/unitest.htm">
    Zkušební stránka UTF-8 Frankfurtské univerzity</uri>
  </li>
</ul>

</body>
</section>
<section>
<title>Vstupní metody</title>
<body>

<p>
Znaky, které vaše klávesnice neobsahuje, mohou být v&nbsp;X zadávány pomocí tzv.
<e>mrtvých kláves</e>. Ty fungují tak, že nejprve stisknete například
klávesu s&nbsp;háčkem spolu s&nbsp;modifikátorem Shift (Shift+&#x2002;ˇ)
a následně klávesu se znakem, jemuž háček přísluší — mrtvá klávesa onen znak
modifikuje.
</p>

<p>
K&nbsp;povolení mrtvých kláves v&nbsp;X potřebujete rozložení klávesnice, které
je podporuje. Většina evropských rozložení standardně mrtvé klávesy obsahuje,
to však neplatí na rozložení používaném v&nbsp;Severní Americe. Ačkoliv existují
nesrovnalosti mezi rozloženími, jako nejjednodušší řešení se jeví použití např.
názvu "en_US" místo "us". Rozložení se nastavuje
v&nbsp;<path>/etc/X11/xorg.conf</path>:
</p>

<pre caption="Úryvek souboru /etc/X11/xorg.conf">
Section "InputDevice"
    Identifier "Keyboard0"
    Driver     "kbd"
    Option     "XkbLayout" "en_US" <comment># Lépe než jen "us"</comment>
    <comment>(Další nastavení Xkb mohou následovat)</comment>
EndSection
</pre>

<note>
Předchozí změna musí být provedena, pokud používáte severoamerické rozložení
nebo takové rozložení, u&nbsp;nějž mrtvé klávesy dělají problémy. Evropští
uživatelé by již měli mít mrtvé klávesy funkční.
</note>

<p>
Změny se projeví až po novém spuštění X serveru. Pro okamžité uplatnění změn
použijte <c>setxkbmap</c>, např. <c>setxkbmap en_US</c>
</p>

<p>
Nejlepší je ukázat mrtvé klávesy na příkladech. Ačkoliv jsou výsledky
závislé na lokálním nastavení, systém zůstává shodný. Příklady obsahují
UTF-8, takže abyste je mohli shlédnout, musíte buď svému prohlížeči sdělit,
že stránka je v&nbsp;kódování UTF-8, nebo již mít UTF-8 funkční.
</p>

<p>
Pokud stisknete AltGr současně s&nbsp;Shiftem a klávesu 0 (ne na numerické
klávesnici!) a následně stisknu o, bude výsledkem ő. Pokud stisknete AltGr,
Shift spolu s&nbsp;klávesou 0 a následně u, dostanu ű. Stisknete-li AltGr
s&nbsp;čárkou (´) a posléze o, dostanu ō; AltGr s&nbsp;čárkou a následné a
dá ā.
</p>

<p>
Chceme-li získat španělské ñ, je třeba stisknout nejsprve kombinaci
AltGr+Shift+1 a následně klávesu n. Stisknete-li klávesy AltGr, Shift a
klávesu 4 (na horní řadě kláves) a pokud následně povolím a znovu stisknu
<e>jen</e> čtyřku, dostanu háček (˘). To funguje jen pro akcenty psané
pomocí mrtvých kláves.
</p>

<p>
Klávesa AltGr může být použita s&nbsp;alfanumerickými klávesami samostatně.
Například AltGr a L vytvoří&nbsp;Ł. AltGr a 4 (na některých rozvrženích
klávesnice i AltGR a E) dá znak evropské měny,&nbsp;€.
</p>

</body>
</section>
<section>
<title>Odkazy</title>
<body>

<ul>
  <li>
    <uri link="http://cs.wikipedia.org/wiki/Unicode">Stránka Wikipedie
    o&nbsp;Unicode</uri>
  </li>
  <li>
    <uri link="http://cs.wikipedia.org/wiki/UTF-8">Stránka Wikipedie
    o&nbsp;UTF-8</uri>
  </li>
  <li><uri link="http://www.unicode.org">Unicode.org</uri></li>
  <li><uri link="http://www.utf-8.com">UTF-8.com</uri></li>
  <li><uri link="http://www.ietf.org/rfc/rfc3629.txt">RFC 3629</uri></li>
  <li><uri link="http://www.ietf.org/rfc/rfc2277.txt">RFC 2277</uri></li>
  <li>
    <uri
    link="http://www.tbray.org/ongoing/When/200x/2003/04/26/UTF">Znaky vs.
    bajty</uri>
  </li>
</ul>

</body>
</section>
</chapter>
</guide>
