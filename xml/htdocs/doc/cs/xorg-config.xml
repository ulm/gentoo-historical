<?xml version='1.0' encoding='UTF-8'?>

<!-- $Header: /var/cvsroot/gentoo/xml/htdocs/doc/cs/xorg-config.xml,v 1.1 2006/03/18 00:39:49 jkt Exp $ -->

<!DOCTYPE guide SYSTEM "/dtd/guide.dtd">

<guide link="/doc/cs/xorg-config.xml" lang="cs">

<title>Konfigurace X serveru</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Překladatel">
  <mail link="tv@fuzzy.cz">Tomáš Vondra</mail>
</author>

<abstract>
Xorg je X&nbsp;Window server, díky kterému mají uživatelé grafické prostředí
v&nbsp;malíčku. Tento dokument vysvětluje, co to je Xorg, jak ho nainstalovat
a&nbsp;jaké různé konfigurační volby existují.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.13</version>
<date>2005-09-09</date>

<chapter>
<title>Co je to X&nbsp;Window Server?</title>
<section>
<title>Grafické prostředí vs. příkazová řádka</title>
<body>

<p>
Průměrný uživatel může být zděšen byť jen pomyšlením na nutnost psát příkazy.
Proč by neměl mít možnost klikat si svou cestou díky svobodě poskytované
systémem Gentoo a Linuxem obecně? No, samozřejmě může ;). Linux nabízí spoustu
pěkných uživatelských rozhraní a&nbsp;prostředí, které si můžete nainstalovat.
</p>

<p>
Jedno z&nbsp;největších překvapení pro nové uživatele je, že grafické rozhraní
není nic jiného než další aplikace běžící na vašem systému. <e>Není</e> to
součást Linuxového kernelu nebo dalších vnitřností a neoddělitelných součástí
systému. Je to mocný nástroj, který umožňuje plné využití grafických možností
vaší pracovní stanice.
</p>

<p>
Protože standardy jsou důležité, byl pro vykreslování a&nbsp;posunování oken na
obrazovce, interakce s&nbsp;uživatelem prostřednictvím myši či klávesnice a
kvůli mnoha dalším základním, avšak důležitým aspektům, byl vytvořen standard
pojmenovaný <e>X Window System</e>, v&nbsp;současnosti zkracovaný na <e>X11</e>
nebo jen <e>X</e>. Používá se na Unixu, Linuxu a&nbsp;dalších Unix-like
operačních systémech po celém světě.
</p>

<p>
Aplikace, která uživatelům Linuxu poskytuje možnost provozovat grafické
uživatelské rozhraní, a&nbsp;která používá X11 standard, je Xorg-X11, větev
projektu XFree86. Projekt XFree86 se rozhodl používat licenci, která nemusí být
kompatibilní s&nbsp;GPL licencí; proto doporučujeme používat Xorg. Oficiální
Portage strom již balík XFree86 neobsahuje.
</p>

</body>
</section>
<section>
<title>Projekt X.org</title>
<body>

<p>
Projekt <uri link="http://www.x.org">X.org</uri> vytvořil a&nbsp;udržuje volně
distribuovatelnou, open-source implementaci X11 systému. Jedná se
o&nbsp;open-source desktopovou infrastrukturu založenou na X11.
</p>

<p>
Xorg poskytuje rozhraní mezi vaším hardwarem a&nbsp;grafickým softwarem, který
chcete provozovat. Kromě toho je Xorg také plně síťový, což znamená, že aplikaci
můžete spouštět na jednom systému a&nbsp;zobrazovat na jiném.
</p>

</body>
</section>
</chapter>

<chapter>
<title>Instalace Xorg</title>
<section>
<title>Použití emerge</title>
<body>

<p>
Dost tlachání, dáme se do práce, ne? Pro instalaci Xorg stačí spustit <c>emerge
xorg-x11</c>. Instalace Xorg ale chvíli zabere, takže si během čekání zajděte na
sváču.
</p>

<pre caption="Instalace Xorg">
# <i>emerge xorg-x11</i>
</pre>

<p>
Po skončení instalace byste měli nastavit některé proměnné prostředí. Jednoduše
spusťte <c>env-update</c> a poté <c>source /etc/profile</c>, to je vše. Žádného
poškození nastavení systému se bát nemusíte.
</p>

<pre caption="Reinicializace proměnných prostředí">
# <i>env-update</i>
# <i>source /etc/profile</i>
</pre>

</body>
</section>
</chapter>
<chapter>
<title>Konfigurace Xorg</title>
<section>
<title>Soubor xorg.conf</title>
<body>

<p>
Konfigurační soubor systému Xorg se nazývá <path>xorg.conf</path> a je umístěn
v&nbsp;adresáři <path>/etc/X11</path>. Balíček Xorg-X11 obsahuje ukázku
konfigurace v&nbsp;souboru <path>/etc/X11/xorg.conf.example</path>, který můžete
použít k&nbsp;vytvoření vlastní konfigurace. Je podrobně komentován; pokud však
budete potřebovat více informací o&nbsp;syntaxi, přečtěte si jeho manuálovou
stránku:
</p>

<pre caption="Čtení manuálové stránky xorg.conf">
# <i>man 5 xorg.conf</i>
</pre>

<p>
Hodně zábavy při čtení pro ty, kteří se k&nbsp;tomu rozhodnou. My to ale určitě
nebudeme, takže pokračujme se zjišťováním, jak konfiguraci vytvořit automaticky.
</p>

</body>
</section>
<section>
<title>Výchozí: Automatické generování xorg.conf</title>
<body>

<p>
Xorg systém sám o&nbsp;sobě je schopen většinu parametrů odhadnout.
Ve&nbsp;většině případů budete muset změnit jenom několik řádek, díky kterým
nastavíte rozlišení dle svých představ. Pokud si s&nbsp;laděním chcete trochu
více pohrát, rozhodně se podívejte na konec této kapitoly. Ale nejdříve ze všeho
vytvořme (doufejme) funkční konfigurační soubor pro systém Xorg.
</p>

<pre caption="Generování souboru xorg.conf">
# <i>Xorg -configure</i>
</pre>

<p>
Pozorně se podívejte na několik posledních řádek vypsaných po skončení testování
vašeho hardwaru na obrazovku. Pokud se v&nbsp;nich uvádí, že někde během
testování došlo k&nbsp;chybě, musíte soubor <path>xorg.conf</path> napsat ručně.
Předpokládejme ale, že k&nbsp;žádnému selhání nedošlo; v&nbsp;tom případě vám
systém sdělí, že novou konfiguraci zapsal do souboru
<path>/root/xorg.conf.new</path>, který teď můžete otestovat. Tak tedy hurá do
testování :)
</p>

<pre caption="Testování souboru xorg.conf.new">
# <i>X -config /root/xorg.conf.new</i>
</pre>

<p>
Pokud jde všechno dobře, měli byste vidět jednoduchý černobílý vzor.
Zkontrolujte, zda vaše myš funguje správně, a&nbsp;zda vám vyhovuje rozlišení.
Nemusíte být schopni odhadnout přesné rozlišení, ale měli byste být schopni
poznat, zda není příliš nízké. Kdykoliv můžete skončit stisknutím
Ctrl-Alt-Backspace.
</p>

</body>
</section>
<section>
<title>Alternativní: Poloautomatické vytvoření souboru xorg.conf</title>
<body>

<p>
Systém Xorg poskytuje nástroj nazývaný <c>xorgconfig</c>, který se vás bude ptát
na různé informace související s&nbsp;vaším systémem (grafickou kartu,
klávesnici,...) a&nbsp;na základě vašich odpovědí vytvoří soubor
<path>xorg.conf</path>.
</p>

<pre caption="Poloautomatické vygenerování souboru xorg.conf">
# <i>xorgconfig</i>
</pre>

<p>
Dalším nástrojem dodávaným s&nbsp;Xorg je <c>xorgcfg</c>, který se nejdříve
pokusí spustit <c>Xorg -configure</c> a&nbsp;poté X&nbsp;server pro doladění.
</p>

<pre caption="Použití xorgcfg">
# <i>xorgcfg</i>
<comment>(Pokud X&nbsp;zhavaruje nebo konfigurace selže, zkuste toto:)</comment>
# <i>xorgcfg -textmode</i>
</pre>

</body>
</section>
<section>
<title>Překopírování souboru xorg.conf</title>
<body>

<p>
Překopírujme nyní soubor <path>xorg.conf.new</path> do <path>xorg.conf</path>,
takže už nebudete muset neustále používat <c>X -config</c> — psaní <c>X</c>
nebo <c>startx</c> je daleko jednodušší :)
</p>

<pre caption="Překopírování souboru xorg.conf">
# <i>cp /root/xorg.conf.new /etc/X11/xorg.conf</i>
</pre>

</body>
</section>
<section id="using_startx">
<title>Použití startx</title>
<body>

<p>
Nyní zkuste spustit příkaz <c>startx</c>, kterým se spouští X&nbsp;server.
Příkaz <c>startx</c> je skript, který spouští <e>X relaci (X session)</e>, což
znamená, že spustí X&nbsp;server a&nbsp;nad ním několik grafických aplikací.
O tom, které aplikace má spustit, se rozhoduje na základě této logiky:
</p>

<ul>
  <li>
    pokud ve vašem domácím adresáři existuje soubor <path>.xinitrc</path>,
    potom spustí příkazy v&nbsp;něm vypsané
  </li>
  <li>
    načte hodnotu proměnné XSESSION a&nbsp;spustí odpovídající sezení
    z&nbsp;<path>/etc/X11/Sessions/</path> (hodnotu proměnné XSESSION můžete
    nastavit v&nbsp;souboru <path>/etc/rc.conf</path>, čímž zvolenou relaci
    nastavíte jako výchozí pro všechny uživatele na systému)
  </li>
  <li>
    pokud oba výše uvedené kroky selžou, bude spuštěn pouze jednoduchý
    správce oken, v&nbsp;typickém případě <c>twm</c>
  </li>
</ul>

<pre caption="Spuštění X">
# <i>startx</i>
</pre>

<p>
Pokud vidíte ošklivý, nesympatický, odporný okenní manažer, jedná se
o&nbsp;<c>twm</c>. Pro ukončení twm sezení zadejte <c>exit</c> nebo Ctrl-D
v&nbsp;jednom z&nbsp;otevřených terminálů. X&nbsp;sezení můžete ukončit pomocí
kombinace Ctrl-Alt-Backspace. To ale způsobí nepříliš ohleduplné ukončení
X&nbsp;serveru — takové, které ne vždy chcete, ale to v&nbsp;tuto chvíli nevadí
:)
</p>

</body>
</section>
</chapter>
<chapter>
<title>Ladění xorg.conf</title>
<section>
<title>Nastavení vhodného rozlišení</title>
<body>

<p>
Pokud máte pocit, že je nastavené špatné rozlišení monitoru, budete muset
zkontrolovat dvě sekce v&nbsp;konfiguračním souboru. Zaprvé je v&nbsp;něm sekce
<e>Screen</e>, ve&nbsp;které může být zapsán seznam rozlišení, na kterých váš
X&nbsp;server může běžet. Ve&nbsp;výchozím nastavení tato sekce nemusí obsahovat
vůbec žádná rozlišení. Pokud je tomu tak, Xorg se pokusí určit rozlišení
v&nbsp;závislosti na informaci z&nbsp;druhé sekce, <e>Monitor</e>.
</p>

<p>
Dojde k&nbsp;tomu, že Xorg zkontroluje nastavení <c>HorizSync</c> a
<c>VertRefresh</c> v&nbsp;sekci <e>Monitor</e> a určí tak platná rozlišení.
Pro tuto chvíli ponechme tyto hodnoty být tak, jak jsou. Pouze pokud změny
v&nbsp;sekci <e>Screen</e>, které hned popíšeme, nefungují, budete se muset
podívat do specifikace vašeho monitoru a&nbsp;vyplnit správné hodnoty. Můžete
také použít nástroj, který tyto specifikace zjistí, jako je například
<c>sys-apps/ddcxinfo-knoppix</c>.
</p>

<warn>
V&nbsp;žádném případě <b>neměňte</b> hodnoty těchto dvou proměnných bez
nahlédnutí do technické specifikace vašeho monitoru. Nastavení chybných hodnot
vede v&nbsp;lepším případě ke&nbsp;špatné synchronizaci (hlášení out-of-sync),
v&nbsp;horším až ke&nbsp;spálení monitoru.
</warn>

<p>
Nyní zkusme změnit rozlišení. V&nbsp;následujícím příkladě ze&nbsp;souboru
<path>/etc/X11/xorg.conf</path> přidáme řádky <c>Modes</c> a
<c>DefaultDepth</c>, takže náš X&nbsp;server nastartuje s&nbsp;24
bity při rozlišení 1024x768. Nestarejte se o&nbsp;další řetězce — jsou to
příklady a&nbsp;pravděpodobně se budou lišit od nastavení vašeho systému.
</p>

<pre caption="Změna rozlišení v sekci Screen v souboru /etc/X11/xorg.conf">
Section "Screen"
  Identifier  "Default Screen"
  Device    "S3 Inc. ProSavage KN133 [Twister K]"
  Monitor   "Generic Monitor"
  <i>DefaultDepth  24</i>
  <comment># Část textu jsme pro lepší čitelnost vypustili</comment>
  SubSection "Display"
    Depth   24
    <i>Modes   "1024x768"</i>
  EndSubSection
EndSection
</pre>

<p>
Nyní můžete spustit X (<c>startx</c>), čímž zjistíte, zda bude vaše oblíbené
rozlišení opravdu použito).
</p>

</body>
</section>
<section>
<title>Konfigurace klávesnice</title>
<body>

<p>
Pro nastavení X&nbsp;tak, aby byla použita mezinárodní klávesnice, vyhledejte
sekci <e>InputDevice</e>, která slouží ke konfiguraci klávesnice, a přidejte do
ní volbu <c>XkbLayout</c> tak, aby odkazovala na klávesnici, kterou chcete
použít. Jako příklad vám ukážeme, jak nastavit české rozložení klávesnice. Více
informací viz příručku <uri link="/doc/cs/guide-localization.xml">Lokalizace
Gentoo Linuxu</uri>.
</p>

<pre caption="Změna rozložení klávesnice">
Section "InputDevice"
  Identifier  "Generic Keyboard"
  Driver    "keyboard"
  Option    "CoreKeyboard"
  Option    "XkbRules"  "xorg"
  Option    "XkbModel"  "pc105"
  <i>Option    "XkbLayout" "cz_qwerty"</i>
EndSection
</pre>

</body>
</section>
<section>
<title>Konfigurace myši</title>
<body>

<p>
Pokud vaše myš nefunguje, budete nejdříve potřebovat zjistit, zda ji jádro vůbec
rozpoznává. Myši jsou rozpoznávány jako <path>/dev/input/mouse0</path> (případně
<path>/dev/input/mice</path>, pokud chcete myší používat několik).
V&nbsp;některých případech je použit soubor <path>/dev/psaux</path>.
V&nbsp;každém případě můžete zkontrolovat, zda tato zařízení reprezentují vaši
myšku. Následující test vám může pomoci, nezapomeňte myší nějakým způsobem
pohybovat. Měli byste dostat celkem nic neříkající směs znaků. Pro ukončení
stačí stisknout <c>Ctrl-C</c>.
</p>

<pre caption="Kontrola souborů zařízení">
# <i>cat /dev/input/mouse0</i>
<comment>(Nezapomeňte pro ukončení stisknout Ctrl-C)</comment>
</pre>

<p>
Pokud vaše myš není rozpoznána, ověřte, zda jsou načteny všechny potřebné
moduly.
</p>

<p>
Pokud myška detekována je, doplňte jméno souboru na vhodné místo v&nbsp;sekci
<e>InputDevice</e>. V&nbsp;následujícím příkladě uvidíte, že nastavujeme také
dvě další volby: <c>Protocol</c>, která obsahuje komunikační protokol používaný
zařízením — většina uživatelů bude používat PS/2 nebo IMPS/2 — a
<c>ZAxisMapping</c>, které umožňuje využít kolečko na myši, pokud je
k&nbsp;dispozici.
</p>

<pre caption="Změna nastavení myši v Xorg">
Section "InputDevice"
  Identifier  "TouchPad Mouse"
  Driver    "mouse"
  Option    "CorePointer"
  <i>Option    "Device"    "/dev/input/mouse0"</i>
  <i>Option    "Protocol"    "IMPS/2"</i>
  <i>Option    "ZAxisMapping"    "4 5"</i>
EndSection
</pre>

<p>
Spusťte <c>startx</c> a&nbsp;kochejte se výsledkem :) Gratulujeme, v&nbsp;tuto
chvíli máte na svém systému (doufejme) fungující instalaci Xorg. Dalším krokem
je odstranění toho odporného lehkotonážního správce oken a použití nějakého
lépe vybaveného (nebo dokonce desktopového rozhraní), jako jsou KDE nebo GNOME,
ale to už není úkolem této příručky :)
</p>

</body>
</section>
</chapter>
<chapter>
<title>Zdroje</title>
<section>
<title>Vytváření a&nbsp;ladění xorg.conf</title>
<body>

<p>
Na prvním místě, manuálová stránka <c>man 5 xorg.conf</c> poskytuje stručné, ale
kompletní informace o&nbsp;syntaxi používané v&nbsp;tomto konfiguračním souboru.
Mějte ji otevřenou v&nbsp;terminálu po ruce, když tento soubor upravujete.
</p>

<p>
Další zdroj informací na vašem systému je adresář
<path>/usr/X11R6/lib/X11/doc</path> se spoustou <path>README</path> souborů
pro různé grafické chipsety.
</p>

<p>
Existuje také mnoho online zdrojů o&nbsp;editaci souboru <path>xorg.conf</path>.
Zmíníme se jen o&nbsp;několika málo z&nbsp;nich; pro nalezení dalších použijte
<uri link="http://www.google.com">Google</uri> :). Protože
<path>xorg.conf</path> a <path>XF86Config</path> (konfigurační soubor pro
projekt XFree86) používají pro většinu voleb stejnou syntaxi a protože pro
<path>XF86Config</path> je dostupných více informací, uvedeme i tyto zdroje.
</p>

<ul>
  <li>
    <uri link="http://tldp.org/HOWTO/XFree-Local-multi-user-HOWTO/">The XFree 
    Local Multi-User HOWTO</uri>
  </li>
  <li>
    <uri
    link="http://www-106.ibm.com/developerworks/edu/os-dw-linuxxwin-i.html">Úvod
    do XFree 4.x</uri> dle Chrise Housera
  </li>
</ul>

</body>
</section>
</chapter>
</guide>
