<?xml version='1.0' encoding='UTF-8'?>
<!-- $Header: /var/cvsroot/gentoo/xml/htdocs/doc/cs/kde-config.xml,v 1.3 2006/04/09 11:01:31 jkt Exp $ -->
<!DOCTYPE guide SYSTEM "/dtd/guide.dtd">

<guide link="/doc/cs/kde-config.xml" lang="cs">

<title>Nastavení KDE — HOWTO</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Editor">
  <mail link="greg_g@gentoo.org">Gregorio Guidi</mail>
</author>
<author title="Překladatel">
  <mail link="l.svo@centrum.cz">Lukáš Svoboda</mail>
</author>

<abstract>
KDE je jedno z&nbsp;nejčastěji používaných desktopových prostředí. Tento
průvodce se snaží popsat všechny stránky KDE, včetně instalace, nastavení a
použití.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.13</version>
<date>2006-03-26</date>

<chapter>
<title>Co je K&nbsp;Desktop Environment?</title>
<section>
<title>Projekt</title>
<body>

<p>
<uri link="http://www.kde.org">Projekt KDE</uri> je projekt svobodného software
věnovaný vývoji KDE, grafického desktopového prostředí s&nbsp;otevřeným
zdrojovým kódem pro linuxové a unixové pracovní stanice. Vývoj je uskutečňován
několika stovkami softwarových inženýrů z&nbsp;celého světa oddaných vývoji
svobodného software. Viz <uri
link="http://www.kde.org/international/czechia/whatiskde/project.php">Co je
projekt KDE</uri>.
</p>

</body>
</section>
<section>
<title>Software</title>
<body>

<p>
K&nbsp;Desktop Environment je snadno použitelné desktopové prostředí, postavené
na dobře promyšleném aplikačním frameworku, umožňujícím vzájemnou spolupráci
aplikací, drag and drop atd. Kromě základních součástí prostředí KDE nabízí
také snadno použitelné aplikace pro mnoho úloh: správu souborů, prohlížení
Internetu, kancelářské aplikace, práce s&nbsp;emaily,... Vše je zahrnuto
v&nbsp;projektu KDE.
</p>

<p>
Prostředí KDE je dostupné ve&nbsp;více než 70 jazycích a má obrovskou
uživatelskou základnu. Pro zájemce je k&nbsp;dispozici spousta <uri
link="http://www.kde.org/screenshots/">screenshotů</uri>. Pro více informací o
KDE si přečtěte článek <uri link="http://czechia.kde.org/whatiskde/">Co je
KDE?</uri> na <uri link="http://www.kde.org">KDE.org</uri>.
</p>

</body>
</section>
<section>
<title>Komunita</title>
<body>

<p>
Existuje mnoho webových stránek KDE komunity. Na <uri
link="http://www.kdenews.org">KDEnews.org</uri> najdete poslední novinky o
KDE obecně. <uri link="http://www.kdedevelopers.org">KDEdevelopers.org</uri>
je zaměřena na vývoj KDE, zatímco <uri
link="http://www.kde-forum.org">KDE-forum</uri> je vhodnější pro široký okruh
uživatelů. Další odkazy najdete na stránce <uri
link="http://www.kde.org/family/">KDE Family</uri>.
</p>

</body>
</section>
</chapter>
<chapter>
<title>Instalace KDE</title>
<section>
<title>Co potřebujete?</title>
<body>

<p>
Pokud chcete nainstalovat KDE (nebo podporu KDE), ujistěte se, že máte
v&nbsp;USE proměnné klíčová slova <c>kde</c> a <c>qt</c>. Qt je grafická
knihovna používaná KDE.
</p>

<p>
Pokud chcete  aktivovat podporu automatického připojování zařízení, jak je
vysvětleno níže v&nbsp;kapitole <uri link="#kde_device_mounting">nastavení
připojování zařízení v&nbsp;KDE</uri>, přidejte do USE proměnné hodnotu
<c>hal</c>.
</p>

<p>
Pokud pro multimédia nechcete použít <uri link="http://www.arts-project.org/">
aRts</uri>, zakažte USE flag <c>arts</c> (standardně je aktivní).
</p>

</body>
</section>
<section>
<title>Instalace KDE — monolitické balíčky</title>
<body>

<p>
Projekt KDE vydává nové verze svého desktopového prostředí jako sadu asi
šestnácti velkých balíků, z&nbsp;nichž každý obsahuje mnoho aplikací (proto
jsou tyto balíky nazývány "monolitické"), takže se sami rozhodnete, které
z&nbsp;těchto balíků budete chtít nainstalovat.
</p>

<p>
Chcete-li vidět, jak vypadá instalace všech těchto balíků, vyzkoušejte
následující:
</p>

<pre caption="Výpis balíků, které se budou instalovat s KDE">
# <i>emerge --pretend kde | less</i>
</pre>

<p>
Pokud nechcete instalovat všechny tyto balíky, můžete je nainstalovat i
jednotlivě. Téměř jistě budete chtít balík <c>kdebase</c>, který obsahuje
základní balíky KDE a potřebné závislosti. Následující tabulka uvádí některé
další dostupné balíky:
</p>

<table>
<tr>
  <th>Balík</th>
  <th>Popis</th>
</tr>
<tr>
  <ti>kdeaccessibility</ti>
  <ti>
    Programy související se&nbsp;zpřístupněním, spravováno projektem <uri
    link="http://accessibility.kde.org">KDE Accessibility</uri>.
  </ti>
</tr>
<tr>
  <ti>kdeadmin</ti>
  <ti>
    Administrátorské nástroje KDE, jako <c>KCron</c> (plánování úloh),
    <c>KUser</c> (správa uživatelů) a <c>KDat</c> (správa zálohování).
  </ti>
</tr>
<tr>
  <ti>kdeartwork</ti>
  <ti>
    Různé věci týkající se vzhledu, včetně spořičů obrazovky a témat. Pro další
    motivy viz též <uri
    link="http://www.kde-artists.org">www.kde-artists.org</uri>.
  </ti>
</tr>
<tr>
  <ti>kdeedu</ti>
  <ti>
    Výukové aplikace KDE zaměřené na školní děti ve&nbsp;věku od 3 do 18 let.
    Viz též <uri link="http://edu.kde.org">KDE Edu Project</uri>.
  </ti>
</tr>
<tr>
  <ti>kdegames</ti>
  <ti>
    Různé hry vyvinuté v&nbsp;rámci projektu KDE. Více informací lze nalézt na
    <uri link="http://games.kde.org">KDE Games Center</uri>.
  </ti>
</tr>
<tr>
  <ti>kdegraphics</ti>
  <ti>
    Grafické nástroje pro KDE, obsahuje <c>KSnapshot</c> (snímač obrazovky),
    <c>KolourPaint</c> (jednoduchý grafický editor), <c>Kpdf</c> (PDF
    prohlížeč), <c>KIconEdit</c> (editor ikon) a <c>KPovModeler</c>
    (3D modelovací program).
  </ti>
</tr>
<tr>
  <ti>kdemultimedia</ti>
  <ti>
    Multimediální aplikace, obsahuje podporu pro CD, MP3, DVD, sekvencing,
    zvukové a video aplikace. Více informací lze nalézt na stránce <uri
    link="http://multimedia.kde.org">KDE Multimedia Project</uri>.
  </ti>
</tr>
<tr>
  <ti>kdenetwork</ti>
  <ti>
    Síťové aplikace jako <c>Kopete</c> (víceprotokolový komunikátor),
    <c>kppp</c> (vytáčené spojení) a <c>KSirc</c> (IRC klient). Všimněte si, že
    <c>konqueror</c> (správce souborů <e>a</e> prohlížeč) je součástí
    <c>kdebase</c>!
  </ti>
</tr>
<tr>
  <ti>kdepim</ti>
  <ti>
    Nástroje pro správu osobních informací jako <c>KOrganizer</c> (plánovací
    kalendář), <c>KAddressbook</c> (adresář), <c>Kontact</c> (všechno
    v&nbsp;jednom) a <c>KMail</c> (e-mail). Více informací je na stránce
    <uri link="http://pim.kde.org">KDE PIM Project</uri>.
  </ti>
</tr>
<tr>
  <ti>kdesdk</ti>
  <ti>
    Vývojářské nástroje, obsahuje <c>KBabel</c> (překladatelský nástroj),
    <c>KBugBuster</c> (rozhraní pro sledování chyb KDE) a <c>Kompare</c>
    (grafické prostředí pro zobrazování rozdílů mezi soubory).
  </ti>
</tr>
<tr>
  <ti>kdetoys</ti>
  <ti>
    Různé hračky, které vás zabaví, když čekáte, než vám přivezou pizzu. Najdete
    zde applety jako <c>eyesapplet</c> a <c>fifteenapplet</c>, ale také šikovné
    nástroje jako <c>amor</c>, které toho kromě spotřeby systémových zdrojů moc
    nedělají :)
  </ti>
</tr>
<tr>
  <ti>kdeutils</ti>
  <ti>
    Grafické systémové nástroje jako <c>kcalc</c> (kalkulátor), <c>kdessh</c>
    (SSH terminál), <c>kfloppy</c> (operace s&nbsp;disketami), atd.
  </ti>
</tr>
<tr>
  <ti>kde-i18n</ti>
  <ti>
    Lokalizační soubory pro KDE včetně přeložené dokumentace. Viz též
    <uri link="http://i18n.kde.org">KDE i18n project</uri>.
  </ti>
</tr>
</table>

<p>
Například pokud chcete nainstalovat KDE pouze se&nbsp;síťovými a
administrátorskými aplikacemi:
</p>

<pre caption="Příklad instalace jednotlivých součástí KDE">
# <i>emerge kdebase kdenetwork kdeadmin</i>
</pre>

<p>
Nebuďte překvapeni, že kompilace KDE nějakou dobu trvá.
</p>

</body>
</section>
<section>
<title>Instalace KDE jako rozdělených balíků</title>
<body>

<p>
Pokud chcete mít ještě větší kontrolu nad instalovanými součástmi KDE, máte
možnost instalovat pouze ty konkrétní aplikace KDE, které potřebujete. Chcete-li
se dozvědět více o ebuildech pro jednotlivé programy KDE, podívejte se na <uri
link="/doc/en/kde-split-ebuilds.xml">KDE Split Ebuilds HOWTO</uri>.
</p>

<p>
Vědět, co nainstalovat a co ne, je s&nbsp;dělenými ebuildy mnohem těžší. Gentoo
však nabízí několik meta balíků, které zařídí instalaci určitého počtu KDE
balíčků:
</p>

<ul>
  <li>
    Pokud chcete úplnou instalaci KDE, nainstalujte <c>kde-meta</c>. Tímto
    balíkem získáte všechny aplikace KDE spolu s&nbsp;jejich závislostmi.
  </li>
  <li>
    Pokud chcete základní instalaci KDE, nainstalujte <c>kdebase-startkde</c>.
    Další aplikace KDE si můžete kdykoliv doinstalovat.
  </li>
</ul>

<p>
Tyto dvě možnosti jsou krajní extrémy; vás bude pravděpodobně zajímat určitý
rozumný kompromis :). Abychom vám trochu usnadnili rozhodování, následující
tabulka obsahuje krátký, velmi neúplný, ale přesto užitečný přehled některých
dostupných balíků KDE.
</p>

<p>
Tyto balíky <e>nejsou</e> součástí instalace <c>kdebase-startkde</c>.
</p>

<table>
<tr>
  <th>Název ebuildu</th>
  <th>Popis</th>
</tr>
<tr>
  <ti><c>akregator</c></ti>
  <ti>
    Aplikace pro snadnou správu a čtení internetových RSS kanálů.
  </ti>
</tr>
<tr>
  <ti><c>juk</c></ti>
  <ti>
    Playlistový přehrávač vzhledem i chováním podobný iTunes od Apple.
  </ti>
</tr>
<tr>
  <ti><c>kate</c></ti>
  <ti>
    <uri link="http://kate.kde.org/">KDE Advanced Text Editor</uri>,
    pokročilý editor se&nbsp;zvýrazňováním syntaxe, skládáním kódu a
    dalšími funkcemi.
  </ti>
</tr>
<tr>
  <ti><c>kcontrol</c></ti>
  <ti>
    Ovládací centrum KDE.
  </ti>
</tr>
<tr>
  <ti><c>kicker</c></ti>
  <ti>
    Aplikace KDE kicker je dobře známý panel spouštění aplikací KDE. Obsahuje
    K&nbsp;Menu a umí spouštět dokované applety jako Přepínač ploch, Pruh úloh,
    Hodiny,...
  </ti>
</tr>
<tr>
  <ti><c>kmail</c></ti>
  <ti>
    Zpracovávejte vaše emaily efektivně s&nbsp;programem <uri
    link="http://kmail.kde.org/">KMail</uri>.
  </ti>
</tr>
<tr>
  <ti><c>knetattach</c></ti>
  <ti>
    S&nbsp;KNetAttach (také znám jako <e>Network Folder Wizard</e>) si můžete na
    plochu KDE snadno přidávat další síťové adresáře.
  </ti>
</tr>
<tr>
  <ti><c>knode</c></ti>
  <ti>
    KNode je výkonný program pro čtení news v&nbsp;KDE.
  </ti>
</tr>
<tr>
  <ti><c>konqueror</c></ti>
  <ti>
    S&nbsp;<uri link="http://konqueror.kde.org/">Konquerorem</uri> získáte
    souborový manažer a webový prohlížeč s&nbsp;mnoha funkcemi.
  </ti>
</tr>
<tr>
  <ti><c>konsole</c></ti>
  <ti>
    <uri link="http://konsole.kde.org/">Konsole</uri> je emulátor terminálu
    pro KDE.
  </ti>
</tr>
<tr>
  <ti><c>kontact</c></ti>
  <ti>
    <uri link="http://kontact.kde.org/">Kontact</uri> je správce osobních
    informací pro KDE. Pomůže vám se&nbsp;snadnější organizací vaší komunikace,
    rychlejší organizací práce a vylepší možnosti spolupráce více lidí.
  </ti>
</tr>
<tr>
  <ti><c>kopete</c></ti>
  <ti>
    <uri link="http://kopete.kde.org/index.php">Kopete</uri> je komunikační
    program KDE, podporuje všechny známé protokoly výměny zpráv.
  </ti>
</tr>
<tr>
  <ti><c>korganizer</c></ti>
  <ti>
    <uri link="http://korganizer.kde.org/">Korganizer</uri> je kalendář
    a plánovací aplikace pro KDE.
  </ti>
</tr>
<tr>
  <ti><c>kpdf</c></ti>
  <ti>
    S&nbsp;<uri link="http://kpdf.kde.org/">KPDF</uri> můžete prohlížet a
    pracovat s&nbsp;PDF soubory. Má velmi unikátní funkce, které výrazně
    zpříjemňují prohlížení.
  </ti>
</tr>
<tr>
  <ti><c>kscd</c></ti>
  <ti>
    kscd je grafický CD přehrávač pro KDE.
  </ti>
</tr>
<tr>
  <ti><c>ksnapshot</c></ti>
  <ti>
    S&nbsp;ksnapshot můžete pořizovat screenshoty vašeho desktopu.
  </ti>
</tr>
<tr>
  <ti><c>kuickshow</c></ti>
  <ti>
    Aplikace KDE kuickshow umožňuje procházet a prohlížet obrázky různých
    formátů.
  </ti>
</tr>
</table>

<p>
A to je pouze špička ledovce. Pokud se chcete dozvědět více o všech
dostupných aplikacích KDE, podívejte se na balíčky v&nbsp;<uri
link="http://packages.gentoo.org/packages/?category=kde-base">kategorii kde-base
</uri>. Jejich funkce jsou uvedeny v&nbsp;popisu.
</p>

<p>
Pro přehled, co bude emerge instalovat, použijte <c>emerge -p</c> spolu
se&nbsp;stránkovačem <c>less</c>, jinak nemusejí být zobrazeny všechny balíčky.
</p>

<pre caption="Náhled instalace kde">
<comment>(Nahraďte vámi zvoleným balíkem či balíky)</comment>
# <i>emerge -p kdebase-startkde kicker | less</i>
</pre>

<p>
Pokud jste spokojeni s&nbsp;navrženým výsledkem, vynechte <c>-p</c>. Překlad
bude nějakou dobu trvat, neboť KDE je rozsáhlé prostředí. Nebuďte překvapeni,
když počítač s&nbsp;překladem nebude hotov okamžitě.
</p>

</body>
</section>
<section>
<title>Další aplikace pro KDE</title>
<body>

<p>
Počet aplikací KDE se neomezuje pouze na ty, dodávané spolu
s&nbsp;oficiálními vydáními KDE, ale zahrnuje stovky dalších aplikací, které
využívají framework a knihovny KDE. Zde uvádíme pouze několik nejoblíbenějších.
</p>

<table>
<tr>
  <th>Název ebuildu</th>
  <th>Popis</th>
</tr>
<tr>
  <ti><c>koffice</c></ti>
  <ti>
    <uri link="http://www.koffice.org/">KOffice</uri> rozsáhlý kancelářský balík
    KDE, obsahující aplikace pro zpracování textu (KWord), tabulkové výpočty
    (KSpread), prezentace (KPresenter), manipulaci s&nbsp;obrázky (Krita),
    správu databází (Kexi) a mnoho dalších. Stejně jako KDE může být
    nainstalováno pomocí ebuildů <c>kde</c> nebo <c>kde-meta</c>, můžete KOffice
    nainstalovat buď jako jediný balík (<c>koffice</c>) nebo jako sadu
    jednotlivých balíčků (<c>koffice-meta</c>).
  </ti>
</tr>
<tr>
  <ti><c>amarok</c></ti>
  <ti>
    S&nbsp;<uri link="http://amarok.kde.org/">amaroK</uri> získáte výkonný
    hudební přehrávač pro Unix/Linux.
  </ti>
</tr>
<tr>
  <ti><c>k3b</c></ti>
  <ti>
    <uri link="http://www.k3b.org/">K3B</uri> je kompletní nástroj pro
    vypalování CD/DVD s&nbsp;podporou zvuku. Vypalování CD nikdy nebylo tak
    snadné.
  </ti>
</tr>
<tr>
  <ti><c>kaffeine</c></ti>
  <ti>
    <uri link="http://kaffeine.sourceforge.net/">Kaffeine</uri> je plnohodnotný
    multimediální přehrávač pro KDE.
  </ti>
</tr>
</table>

</body>
</section>
<section>
<title>První dojmy</title>
<body>

<p>
Pojďme se podívat na výsledek. Již vaše maminka vám pravděpodobně radila,
abyste nikdy nepracovali přihlášeni jako root; budeme se tedy řídit maminčinou
radou a vyzkoušíme KDE jako běžný uživatel. Přihlaste se jako uživatel a
nastavte svou relaci (session) tak, aby se po zadání příkazu <c>startx</c>
spouštělo KDE. To můžete udělat zapsáním <c>exec startkde</c> do
<path>~/.xinitrc</path> (viz též
<uri link="/doc/en/xorg-config.xml#using_startx">Using startx</uri>
v&nbsp;dokumentu <uri link="/doc/en/xorg-config.xml">X Server Configuration
Howto</uri>):
</p>

<pre caption="Nastavení místní relace">
$ <i>echo "exec startkde" &gt; ~/.xinitrc</i>
</pre>

<p>
Nyní spusťte grafické prostředí příkazem <c>startx</c>.
</p>

<pre caption="Spuštění KDE">
$ <i>startx</i>
</pre>

<p>
Přivítá vás aplikace nazvaná <c>KPersonalizer</c>. Gratulujeme, pojďme se teď
podívat na to, jak můžeme KDE nastavit...
</p>

</body>
</section>
</chapter>
<chapter>
<title>Nastavení KDE</title>
<section>
<title>KPersonalizer</title>
<body>

<p>
KPersonalizer je aplikace, která provádí základní nastavení KDE. Jedná se o
velmi užitečného průvodce, který vám umožní rychle změnit KDE tak, aby
vyhovovalo vašim potřebám. Při prvním spuštění KDE je KPersonalizer spuštěn
automaticky.
</p>

<p>
První údaj, který KPersonalizer vyžaduje, je vaše země a zvolený jazyk. Protože
jsme do vašeho systému zatím nenainstalovali potřebné jazykové balíčky, bude
výběr jazyků velmi sporý — pravděpodobně budete mít na výběr pouze angličtinu.
Nyní se tím nezabývejte, jazyk změníme později (samozřejmě pokud budete chtít).
</p>

<p>
Druhá volba, která je vám nabízena, je <e>Chování systému</e>. Obsahuje aktivaci
oken, výběr myší, atd. Pokud vyberete určité chování, je pro snadnější
rozhodování zobrazen jeho popis. Pokud si nejste jisti, nepropadejte 
panice — kdykoliv budete mít možnost jej změnit.</p>

<p>
Dále se KPersonalizer ptá na úroveň efektů, která má být nastavena. Čím více
efektů požadujete, tím bude KDE pohlednější, ale zároveň bude více zatěžován
procesor. Toto varování však berte s&nbsp;rezervou — na 600 MHz procesoru
se&nbsp;128 MB paměti i se&nbsp;zapnutými plnými efekty bude systém stále
dostatečně rychlý.
</p>

<p>
Nakonec se KDE ptá, jaký styl chcete použít. Styl definuje dekoraci okna, téma,
tvar tlačítek, atd. Vyzkoušejte více stylů, abyste zjistili, který se vám líbí
nejvíce. Zmiňovali jsme už, že je KDE plně nastavitelné?
</p>

<p>
Nyní zůstaňte sedět a užívejte si — KDE se spustí a přivítá vás pohledné,
čisté a funkční desktopové prostředí.
</p>

</body>
</section>
<section>
<title>Instalace jazykových balíčků</title>
<body>

<p>
Pokud angličtina není vaším rodným jazykem nebo pokud jen chcete pracovat
s&nbsp;KDE v&nbsp;jiném jazyce, čtěte dále. Nainstalujeme jazykové balíčky pro
jazyky, které chcete v&nbsp;KDE používat.
</p>

<p>
Jazykové balíčky jsou obsaženy v&nbsp;balíku <c>kde-i18n</c>. Pro instalaci vámi
zvolených jazykových balíčků je potřeba nastavit proměnnou <c>LINGUAS</c> tak,
aby obsahovala požadované jazyky. Doporučujeme tuto proměnnou nastavit
v&nbsp;<path>/etc/make.conf</path>, aby při aktualizaci systému nedošlo
k&nbsp;odstranění již nainstalovaných jazykových balíčků.
</p>

<pre caption="Nastavení proměnné LINGUAS v /etc/make.conf">
# <i>nano -w /etc/make.conf</i>
<comment>(Jako příklad nainstalujeme jazykové balíčky pro češtinu (cs) a 
slovenštinu (sk))</comment>LINGUAS="cs sk"
</pre>

<p>
Nyní pomocí <c>emerge kde-i18n</c> nainstalujte odpovídající jazykové balíčky.
Po skončení instalace spusťte Ovládací centrum KDE (K&nbsp;menu &gt;
Control Center). V&nbsp;<e>této</e> aplikaci můžete ovládat téměř všechny
možnosti KDE. Ovládací centrum je mnohem obsáhlejší než KPersonalizer.
</p>

<p>
Pro změnu jazyka jděte do <c>Regional &amp; Accessibility</c>, <c>Country/Region
&amp; Languages</c> a přidejte požadované jazyky. Pro zobrazení vašeho
(lokalizovaného) KDE v&nbsp;celé své kráse se odhlaste a znovu přihlaste.
</p>

</body>
</section>
<section>
<title>Grafické přihlašování</title>
<body>

<p>
Pokud chcete použít <c>kdm</c> jako grafický správce přihlašování (což znamená,
že se nebudete muset přihlašovat v&nbsp;terminálu a pokaždé spouštět
<c>startx</c>), budete muset upravit konfigurační soubor a nastavit systém tak,
aby se po startu přepnul do grafického režimu. Vše je samozřejmě dále popsáno.
</p>

<p>
V&nbsp;<path>/etc/rc.conf</path> nastavte proměnnou <c>DISPLAYMANAGER</c> na
<c>kdm</c>.
</p>

<pre caption="Nastavení proměnné DISPLAYMANAGER v /etc/rc.conf">
# <i>nano -w /etc/rc.conf</i>
<comment>(upravte následující proměnnou:)</comment>
DISPLAYMANAGER="kdm"
</pre>

<p>
Vše dokončete přidáním <c>xdm</c> do výchozího runlevelu:
</p>

<pre caption="Přidání xdm do runlevelu default">
# <i>rc-update add xdm default</i>
</pre>

<p>
Když nyní restartujete počítač, bude jako grafický správce přihlášení použit
KDM.
</p>

<p>
KDM nabídne seznam dostupných relací, z&nbsp;nichž si můžete vybrat, samozřejmě
včetně KDE a všech dalších relací nainstalovaných ve&nbsp;vašem systému (detekce
používá adresář <path>/usr/share/xsessions/</path>). Pokud používáte
KDM, nemusíte tudíž upravovat <path>~/.xinitrc</path>.
</p>

</body>
</section>
<section id="kde_device_mounting">
<title>Nastavení připojování zařízení v&nbsp;KDE</title>
<body>

<!-- TODO add pmount package when pmount is in arch.
     Also, add pmount to the default runlevel -->

<p>
KDE nabízí možnost připojovat zařízení jako CDROMy nebo USB disky jediným
kliknutím v&nbsp;grafickém prostředí. To docílíte zkompilováním KDE
s&nbsp;nastaveným klíčovým slovem <c>hal</c> v&nbsp;USE proměnné a
nainstalováním balíčků <c>dbus</c> a <c>hal</c>. Rovněž byste měli přidat
démony <c>dbus</c>a <c>hal</c> do runlevelu default a uživatele do skupiny
<c>plugdev</c>.
</p>

<pre caption="Nastavení připojování zařízení">
# <i>emerge --noreplace dbus hal</i>
# <i>rc-update add dbus default</i>
# <i>rc-update add hald default</i>
<comment>Přidání uživatele &lt;uživatel&gt; do skupiny plugdev</comment>
# <i>gpasswd -a &lt;uživatel&gt; plugdev</i>
</pre>

<p>
Zařízení také mohou být připojována automaticky bez zásahu uživatele,
stačí jen nainstalovat <c>ivman</c> a přidat jej do runlevelu default.
</p>

<pre caption="Nastavení automatického připojování">
# <i>emerge --noreplace ivman</i>
# <i>rc-update add ivman default</i>
</pre>

</body>
</section>
</chapter>
<chapter>
<title>Správa instalací KDE</title>
<section>
<title>Více současných instalací</title>
<body>

<p>
Při vydání nové řady KDE (např. 3.5.x, která nahrazuje řadu 3.4.x) se uplatňuje
specifická vlastnost správy KDE v&nbsp;Gentoo, kdy je nová verze nainstalována
tak, aniž by byla přepsána předchozí verze. Například pokud již máte
nainstalované KDE 3.4 a nainstalujete KDE 3.5, budete mít k&nbsp;dispozici dvě
verze, jednu v&nbsp;<path>/usr/kde/3.4/</path> a druhou
v&nbsp;<path>/usr/kde/3.5/</path>.
</p>

<p>
Je třeba poznamenat, že vaše nastavení pro různé instalace KDE budou
ve&nbsp;vašem domovském adresáři uchovávána odděleně. KDE 3.4 čte svá
nastavení z&nbsp;adresáře <path>/home/&lt;uživatel&gt;/.kde3.4</path>, při
prvním spuštění KDE 3.5 je vytvořen adresář
<path>/home/&lt;uživatel&gt;/.kde3.5</path>, jsou do něj přenesena aktuální
nastavení z&nbsp;KDE 3.4 a tento adresář je pak používán pro ukládání nastavení
a dat.
</p>

<p>
Další důležitá poznámka, kterou je třeba mít na paměti při aktualizaci
instalace KDE, je možnost problémů s&nbsp;externími KDE aplikacemi, které máte
nainstalovány (např. <c>koffice</c>, <c>amarok</c> nebo <c>k3b</c>), dokud
tyto aplikace nejsou zkompilovány pro novou verzi KDE. Proto byste měli ihned,
jakmile začnete používat novou verzi KDE, tyto programy znovu
nainstalovat pomocí emerge, aby používaly nové verze knihoven.
</p>

</body>
</section>
<section>
<title>Odinstalování starých verzí</title>
<body>

<p>
S&nbsp;nainstalováním více verzí KDE vzniká problém jak odstranit staré verze,
když se rozhodneme, že již nejsou potřeba. Bohužel Portage nepodporuje
odinstalaci balíku včetně jeho závislostí jediným příkazem, takže pokud
například spustíte <c>emerge --unmerge kde</c>, neodstraníte skutečné balíky
tvořící KDE.
</p>

<p>
Pro odstranění instalace KDE (např. KDE 3.4) musejí být odstraněny jednotlivé
balíky.
</p>

<pre caption="Odstranění balíků KDE 3.4">
# <i>emerge --unmerge =arts-3.4* =kdelibs-3.4* =kdebase-3.4* ...</i>
</pre>

<p>
To je samozřejmě velmi nepříjemné, zejména pokud máte nainstalováno mnoho balíků
KDE. Tuto operaci však lze mnoha způsoby zautomatizovat. Jeden z&nbsp;nich
uvádíme jako příklad.
</p>

<p>
Nejdříve si vypíšeme všechny balíky, které chceme odstranit. Použijeme příkaz
<c>equery</c> z&nbsp;balíčku <c>app-portage/gentoolkit</c>:
</p>

<pre caption="Výpis balíků pro odstranění">
<comment>(Vypíše všechny nainstalované balíky KDE)</comment>
# <i>equery list kde-base/</i>
<comment>(Vypíše všechny nainstalované balíky KDE a vybere ty z&nbsp;KDE 3.4)
</comment>
# <i>equery list kde-base/ | grep 3.4</i>
</pre>

<p>
V&nbsp;tomto místě si raději několikrát zkontrolujte, že výpis odpovídá seznamu
balíků, které mají být ze&nbsp;systému skutečně odstraněny. Pokud se domníváte,
že je výpis v&nbsp;pořádku, můžete pokračovat a předat tento seznam příkazu
<c>emerge --unmerge</c>.
</p>

<pre caption="Odtranění vybraných balíků">
# <i>equery list kde-base/ | grep 3.4 | xargs emerge --unmerge --pretend</i>
</pre>

<p>
Ještě jednou zkontrolujte výpis a spusťte příkaz bez <c>--pretend</c>. Spustíte
tím samotný proces odinstalace.
</p>

<p>
Po skončení odinstalace by měl adresář <path>/usr/kde/3.4/</path> obsahovat
pouze několik souborů (zejména konfigurační soubory; Portage se řídí
pravidlem, podle něhož nikdy nesahá na konfigurační soubory). Pokud chcete,
můžete adresář <path>/usr/kde/3.4/</path> smazat i s&nbsp;jeho obsahem a
odstranit tím poslední pozůstatky KDE 3.4.
</p>

</body>
</section>
</chapter>
<chapter>
<title>Často kladené otázky</title>
<section>
<title>KDE startuje extrémně pomalu</title>
<body>

<p>
Ujistěte se, že máte správné nastavení v&nbsp;souboru <path>/etc/hosts</path>:
</p>

<ul>
  <li>
    Pokud máte statickou IP adresu, ujistěte se, že váš FQDN a hostname jsou
    správně uvedeny na řádku, např. <c>192.168.0.10 tux.mojedomena tux</c>
  </li>
  <li>
    Pokud máte dynamickou IP adresu nebo pokud nemáte žádná další rozhraní,
    přidejte váš hostname přímo za výraz localhost, např. <c>127.0.0.1 localhost
    tux</c>
  </li>
</ul>

<p>
Zkontrolujte, zda máte pro disky povolen DMA:
</p>

<pre caption="Kontola nastavení DMA">
# <i>hdparm /dev/hda</i>
<comment>(...)</comment>
using_dma       = 1 (on)
<comment>(...)</comment>
</pre>

</body>
</section>
</chapter>

</guide>
