<?xml version="1.0" encoding="UTF-8"?>
<!-- $Header: /var/cvsroot/gentoo/xml/htdocs/doc/cs/kernel-upgrade.xml,v 1.8 2006/06/02 20:47:13 jkt Exp $ -->
<!DOCTYPE guide SYSTEM "/dtd/guide.dtd">

<guide link="/doc/cs/kernel-upgrade.xml" lang="cs">
<title>Aktualizace jádra v&nbsp;Gentoo Linuxu</title>

<author title="Author">
  <mail link="dsd@gentoo.org">Daniel Drake</mail>
</author>
<author title="Překladatel">
  <mail link="l.svo@centrum.cz">Lukáš Svoboda</mail>
</author>

<abstract>
Tento dokument popisuje proces aktualizace jádra na novější verzi.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>0.4</version>
<date>2006-05-04</date>

<chapter>
<title>Úvod</title>
<section>
<body>

<p>
Jádro je jeden z&nbsp;mála druhů balíků v&nbsp;Portage, které při aktualizaci
vyžadují určitý manuální zásah. Portage stáhne a nainstaluje zdrojové kódy, poté
je však na vás, abyste provedli samotnou kompilaci.
</p>

<p>
Přestože je tento návod určen uživatelům provádějícím pouze aktualizaci na
novější verzi téhož jádra, ocení jej také uživatelé přecházející z&nbsp;jednoho
balíku s&nbsp;jádrem na jiný.
</p>

<p>
Jako příklad je zde použit balík <c>gentoo-sources</c>, popisované postupy však
lze použít také pro ostatní balíky ve stromu Portage.
</p>

</body>
</section>
</chapter>

<chapter>
<title>Proč aktualizovat jádro?</title>
<section>
<body>

<p>
Obecně aktualizace jádra na další postupnou verzi v&nbsp;rámci stejné hlavní
řady nepřináší žádné zásadní změny. Pro aktualizaci jádra však existuje několik
důvodů. Jedním z&nbsp;nich je potřeba použít určitou konkrétní novou funkci nebo
ovladač; dalším důvodem je ochrana před bezpečnostními děrami nebo jen snaha
udržet systém co nejvíce aktuální a v&nbsp;pořádku.
</p>

<p>
I když nechcete průběžně instalovat každou nově vydanou verzi jádra,
doporučujeme aktualizaci provést alespoň občas. Důrazně doporučujeme provést
aktualizaci okamžitě, pokud nová verze jádra opravuje nějaký bezpečnostní
problém.
</p>

</body>
</section>
</chapter>

<chapter>
<title>Stažení nových zdrojových kódů prostřednictvím Portage</title>
<section>
<body>

<p>
Zdrojové kódy jádra se aktualizují stejně jako jakýkoliv jiný balík -
s&nbsp;použitím nástroje <c>emerge</c>. Pro aktualizaci jádra se většinou
rozhodnete, když se nová verze zdrojových kódů objeví ve výpisu dostupných
aktualizací pro váš systém. Například:
</p>

<pre caption="Nové zdrojové kódy jádra ve výpisu dostupných aktualizací">
# <i>emerge -Dup world</i>
Calculating dependencies ...done!
[ebuild    NS ] sys-kernel/gentoo-sources-2.6.9-r2 [2.6.8-r5]
</pre>

<note>
Označení "NS" v&nbsp;předchozím výpisu znamená, že zdrojové kódy nové verze
jádra budou nainstalovány do Nového Slotu, tzn. že staré jádro bude zachováno
do doby, než jej ručně odstraníte.
</note>

<p>
Nyní můžete pokračovat a provést instalaci, např.:
</p>

<pre caption="Aktualizace zdrojových kódů jádra">
# <i>emerge -u gentoo-sources</i>
</pre>

<p>
Zdrojové kódy jádra budou nainstalovány do vlastního podadresáře uvnitř
<path>/usr/src</path>, v&nbsp;našem příkladu do
<path>/usr/src/linux-2.6.9-gentoo-r2</path>.
</p>

</body>
</section>
</chapter>

<chapter>
<title>Aktualizace symbolického odkazu /usr/src/linux</title>
<section>
<body>

<p>
V&nbsp;Gentoo je vyžadováno, aby symbolický odkaz <path>/usr/src/linux</path>
ukazoval na zdrojové kódy právě bežícího jádra.
</p>

<p>
Portage může symbolický odkaz upravit automaticky při instalaci nových
zdrojových kódů. Stačí, když přidáte klíčové slovo <c>symlink</c> do nastavení
USE proměnné v&nbsp;<path>/etc/make.conf</path>.
</p>

<pre caption="Příklad nastavení USE proměnné v /etc/make.conf">
<comment>(Přidáno klíčové slovo symlink)</comment>
USE="<i>symlink</i> x86 3dnow 3dnowex X aac aalib adns alsa apache2"
</pre>

<p>
Symbolický odkaz můžete spravovat také pomocí nástrojů z&nbsp;balíčku
<c>app-admin/eselect</c>:
</p>

<pre caption="Správa symlinku nástrojem eselect">
<comment>(Nemáte-li eselect, nainstalujte jej)</comment>
# <i>emerge eselect</i>
<comment>(Zobrazení seznamu dostupných jader)</comment>
# <i>eselect kernel list</i>
Available kernel symlink targets:
  [1]   linux-2.6.9-gentoo-r1
  [2]   linux-2.6.9-gentoo-r2
<comment>(...a výběr toho správného :) )</comment>
# <i>eselect kernel set 1</i>
</pre>

<p>
Pokud chcete symbolický odkaz nastavit sami, následující příklad vám ukáže, jak
jej nastavit tak, aby ukazoval na <path>linux-2.6.9-gentoo-r2</path>:
</p>

<pre caption="Manuální aktualizace symbolického odkazu /usr/src/linux">
# <i>cd /usr/src</i>
# <i>ln -sfn linux-2.6.9-gentoo-r2 linux</i>
</pre>

</body>
</section>
</chapter>

<chapter id="install">
<title>Konfigurace, kompilace a instalace nového jádra</title>
<section>
<body>

<p>
Pro všechny možnosti odkazujeme na postupy uvedené v&nbsp;
<uri link="/doc/cs/handbook/index.xml">Gentoo referenční příručce</uri>,
v&nbsp;kapitolách <e>Konfigurace kernelu</e> a <e>Konfigurace bootloaderu</e>.
Níže uvádíme stručný přehled požadovaných úkonů:
</p>

</body>
</section>
<section>
<title>Možnost 1: automatické nastavení jádra pomocí skriptu genkernel</title>
<body>

<p>
Pokud používáte genkernel, stačí pouze zopakovat kroky, které jste prováděli
během první instalace jádra do systému.
</p>

<p>
Běžným způsobem spusťte skript genkernel:
</p>

<pre caption="Spuštění skriptu genkernel">
<comment>(Pro jádra řady 2.4:)</comment>
# <i>genkernel all</i>

<comment>(Pro jádra řady 2.6:)</comment>
# <i>genkernel --udev all</i>
</pre>

<p>
Pro změnu funkce skriptu genkernel můžete použít některé další parametry. Např.
pokud chcete dodatečně nastavit některé možnosti jádra pomocí <c>menuconfig</c>
a pokud chcete, aby genkernel automaticky zaktualizoval nastavení zavaděče
systému GRUB, potom spusťte genkernel takto:
</p>

<pre caption="Spuštění skriptu genkernel s nejběžnějšími parametry">
# <i>genkernel --menuconfig --bootloader=grub all</i>
</pre>

<p>
Více informací najdete v&nbsp;<uri link="/doc/en/genkernel.xml">Gentoo Linux
Genkernel Guide</uri>, nebo v&nbsp;<uri link="/doc/cs/handbook/index.xml">Gentoo
Handbooku</uri>. Mnoho možností skriptu <c>genkernel</c> lze nastavit
v&nbsp;konfiguračním souboru <path>/etc/genkernel.conf</path>
</p>

</body>
</section>
<section>
<title>Možnost 2: ruční konfigurace</title>
<body>

<p>
Nejdříve v&nbsp;adresáři se zdrojovými kódy jádra spusťte program
<c>menuconfig</c>:
</p>

<pre caption="Spuštění menuconfig">
# <i>cd /usr/src/linux</i>
# <i>make menuconfig</i>
</pre>

<p>
Vyberte možnosti, které jsou vyžadovány pro váš hardware a operační prostředí.
Další informace o nastavení jádra najdete v&nbsp;kapitole <e>Konfigurace
kernelu</e> <uri link="/doc/cs/handbook/index.xml">Gentoo Handbooku</uri>.
</p>

<p>
Dále zkompilujte jádro a zkopírujte jej do bootovacího oddílu na disku. Opět
postupujte podle <uri link="/doc/cs/handbook/index.xml">Gentoo referenční
příručky</uri>, kapitoly <e>Konfigurace bootloaderu</e>. Pokud máte
<path>/boot</path> na zvláštním oddílu, ujistěte se ještě před kopírováním, že
je tento oddíl namountován! V&nbsp;opačném případě systém s&nbsp;novým jádrem
nenastartuje.
</p>

<pre caption="Kompilace a instalace nového jádra">
# <i>make &amp;&amp; make modules_install</i>
# <i>mount /boot</i>
# <i>cp arch/i386/boot/bzImage /boot/bzImage-2.6.9-gentoo-r2</i>
</pre>

<p>
Nakonec byste měli upravit nastavení zavaděče systému, tzn. přidat záznam pro
nové jádro (zatím neodstraňujte záznamy, které patří předchozím verzím jádra!).
Odmountujte oddíl <path>/boot</path>. Podrobné informace opět najdete
v&nbsp;<uri link="/doc/cs/handbook/index.xml">Gentoo referenční příručce</uri>.
</p>

</body>
</section>
</chapter>

<chapter>
<title>Opětovná instalace externích modulů</title>
<section>
<body>

<p>
Pokud používáte také moduly, které nejsou obsaženy ve&nbsp;zdrojových kódech
jádra, ale které jsou dostupné jinde v&nbsp;Portage (např. ovladače ALSA či
grafických karet NVIDIA nebo ATI), po instalaci nového jádra musíte tyto moduly
znovu nainstalovat. Stačí jen znovu nainstalovat příslušné balíky
prostřednictvím <c>emerge</c>. Více informací najdete v&nbsp;kapitole
<e>Konfigurace kernelu</e> <uri link="/doc/cs/handbook/index.xml">Gentoo
handbooku</uri>.
</p>

<p>
K&nbsp;dispozici je jednoduchý nástroj <c>sys-kernel/module-rebuild</c>, který
jaderné moduly vytvořené pomocí samostatných ebuildů znovu přeloží (používá se
symlink <path>/usr/src/linux</path>). Použití je snadné — po instalaci spusťte
<c>module-rebuild populate</c>, tím do interní databáze vložíte seznam balíčků,
jež budou po aktualizaci jádra vyžadovat rekompilaci, a konečně po samotném
upgradu jádra spusťte <c>module-rebuild rebuild</c>, který potřebné moduly znovu
překompiluje.
</p>

<p>
Pro více informací spusťte <c>module-rebuild</c> bez dalších parametrů,
obdržíte výpis podporovaných příkazů.
</p>

</body>
</section>
</chapter>

<chapter>
<title>Restart systému s&nbsp;novým jádrem</title>
<section>
<body>

<p>
Ukončete všechny aplikace a restartujte počítač. Pokud jste postupovali přesně
podle výše uvedeného postupu, v&nbsp;menu zavaděče systému by jako jedna
z&nbsp;nabídek mělo být uvedeno nové jádro. Vyberte toto nové jádro a nechte
systém nastartovat.
</p>

<p>
Doufáme, že váš počítač správně nastartoval s&nbsp;novým jádrem a vy se můžete
přihlásit do systému a pokračovat ve své práci. Pokud tomu tak je, potom jste
aktualizaci jádra úspěšně dokončili.
</p>
 
<p>
Pokud jste udělali nějakou chybu a systém s&nbsp;novým jádrem odmítá
nastartovat, restartujte počítač a zvolte možnost v&nbsp;menu zavaděče systému,
která náleží poslední funkční verzi jádra. Poté se vraťte ke kapitole
<uri link="#install">Konfigurace, kompilace a instalace nového jádra</uri> a
proveďte potřebné změny, abyste svou chybu opravili. V&nbsp;některých případech
není nutné restartovat s&nbsp;minulou verzí jádra (např. pokud jste jen
zapomněli do jádra přidat ovladač zvukové karty, síťové karty, atd.).
</p>

</body>
</section>
</chapter>

<chapter>
<title>Provoz více jader</title>
<section>
<body>

<p>
Možná jste si všimli, že při instalaci zdrojových kódů nového jádra nejsou
zdrojové kódy stávajícího jádra odstraněny. Je to tak schválně, abyste mohli
přepínat mezi různými jádry.
</p>

<p>
Přepínání mezi jádry je jednoduché - pouze ponechte příslušné zdrojové kódy
v&nbsp;adresáři <path>/usr/src/</path>, zkompilované jádro <path>bzImage</path>
v&nbsp;oddílu <path>/boot</path> a v&nbsp;nastavení bootloaderu příslušný
záznam. Při každém startu systému se poté zobrazí nabídka, ze které si vyberete
tu verzi jádra, kterou chcete právě používat.
</p>

</body>
</section>
</chapter>

<chapter>
<title>Odstranění starších jader</title>
<section>
<body>

<p>
Doufáme, že jste si s&nbsp;pomocí předchozích kapitol nastavili jádro
ke&nbsp;své spokojenosti a tudíž dále nemusíte uchovávat předchozí verze jádra.
Pro snadné odstranění zdrojových kódů konkrétního jádra kromě jeho nejnovější
verze využijte přepínač <e>prune</e> příkazu <c>emerge</c>. V&nbsp;příkladu
používáme jádro <c>gentoo-sources</c>:
</p>

<pre caption="Odstranění starších verzí">
# <i>emerge -P gentoo-sources</i>
</pre>

<p>
V&nbsp;příslušném podadresáři adresáře <path>/usr/src</path> pak většinou ještě
zůstanou některé dočasné soubory, použité při kompilaci. Tyto soubory můžete
bez obav smazat příkazem <c>rm</c>.
</p>

<p>
Stejně tak můžete bez obav smazat také všechny moduly, které byly tímto starším
jádrem používány. To provedete odstraněním příslušných podadresářů
v&nbsp;adresáři <path>/lib/modules/</path>. Při mazání dávejte pozor, abyste
nesmazali moduly, které patří vašim stále používaným jádrům!
</p>

<p>
Nakonec můžete namountovat oddíl <path>/boot</path> a smazat soubory
<path>bzImage</path> těch jader, která ze&nbsp;systému odstraňujete. Také byste
měli z&nbsp;konfiguračního souboru zavaděče smazat záznamy, které na tato jádra
odkazují.
</p>

</body>
</section>
</chapter>

<chapter>
<title>Pokročilé: použití konfiguračního souboru starého jádra pro
nastavení nového</title>
<section>
<body>

<p>
Někdy si můžete ušetřit čas tím, že při nastavování nového jádra použijete
konfigurační soubor starého jádra. Tento postup nemusí být vždy bezpečný —
vzhledem k&nbsp;velkému množství změn mezi jednotlivými verzemi jádra nemusí být
použití předchozí konfigurace spolehlivé.
</p>

<p>
Jediným případem, kdy je toto přebírání konfigurace vhodné, je aktualizace
Gentoo jádra mezi revizemi téže verze. Například mezi
<c>gentoo-sources-2.6.9-r1</c> a <c>gentoo-sources-2.6.9-r2</c> budou jen velmi
malé rozdíly, a proto je většinou možné použít následující postup. Ovšem
v&nbsp;případě, který je od začátku tohoto dokumentu popisován jako modelový
příklad — přechod z&nbsp;2.6.8 na 2.6.9  —tento postup není vhodný. Uživatelé si
někdy neuvědomují, že vzhledem k&nbsp;velkým změnám mezi oficiálními verzemi
jádra nelze níže uvedený postup vždy použít; tím se často dostávají do problémů,
protože pak mají v&nbsp;jádru nechtěně zakázány některé volby.
</p>

<p>
Pro opětovné použití starého konfiguračního souboru <path>.config</path> jej
zkopírujte a spusťte <c>make oldconfig</c>. V&nbsp;následujícím příkladu vezmeme
konfiguraci z&nbsp;<c>gentoo-sources-2.6.9-r1</c> a použijeme ji pro
<c>gentoo-sources-2.6.9-r2</c>.
</p>

<pre caption="Opětovné použití staré konfigurace">
# <i>cd /usr/src/linux-2.6.9-gentoo-r2</i>
# <i>cp ../linux-2.6.9-gentoo-r1/.config .</i>
# <i>make oldconfig</i>
</pre>

<p>
V&nbsp;tuto chvíli můžete být dotázáni na nastavení voleb, které se proti minulé
verzi změnily. Poté můžete zkompilovat a nainstalovat nové jádro běžným
způsobem, bez nutnosti procházet celý proces nastavení jádra <c>menuconfig</c>.
</p>

</body>
</section>
</chapter>

<chapter>
<title>Problémy po aktualizaci jádra?</title>
<section>
<body>

<p>
Vzhledem k&nbsp;rychlému vývoji jádra Linuxu je nevyhnutelné, že některé změny
provedené mezi vydáními mohou způsobit určité problémy. Pokud máte jakékoliv
potíže s&nbsp;nejnovějšími verzemi <uri
link="/doc/en/gentoo-kernel.xml#doc_chap2">jader podporovaných
v&nbsp;Gentoo</uri>, pak nám své problémy prosím nahlaste.
</p>

</body>
</section>
</chapter>

</guide>
