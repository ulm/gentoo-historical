<?xml version='1.0' encoding='UTF-8'?>

<!-- $Header: /var/cvsroot/gentoo/xml/htdocs/doc/ro/xorg-config.xml,v 1.2 2004/11/24 21:59:21 neysx Exp $ -->

<!DOCTYPE guide SYSTEM "/dtd/guide.dtd">

<guide link="/doc/ro/xorg-config.xml" lang="ro">

<title>Ghid de Configurare pentru XOrg</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Translator">
  <mail link="majeru@gentoo.ro">Cristi Măgheruşan</mail>
</author>

<abstract>
Xorg este un server X, adică o aplicaţie care permite utilizatorilor să folosească un mediu grafic. Acest manual explică ce este Xorg, cum se instalează şi care sunt diferitele opţiuni de configurare ale sale.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->
<license/>

<version>1.5</version>
<date>2004-08-01</date>

<chapter>
<title>Ce Este Serverul X Window?</title>
<section>
<title>Modul Grafic vs. Modul Text</title>
<body>

<p>
Utilizatorul mediu se sperie la gândul de a fi nevoit să scrie comenzi. De ce să nu poată folosi un mediu grafic după cum ar vrea, având în vedere libertatea pusă la dispoziţie de Gentoo (Şi de Linux în general)? Sigur că se poate :-) Linuxul oferă o largă varietate de interfeţe şi medii grafice care arată foarte bine, şi care se pot instala peste aplicaţiile care rulează în general în mod text.
</p>

<p>
Aceasta este una dintre surprizele cu care se întâlnesc noii utilizatori: o interfaţă grafică nu este decât o aplicaţie care rulează în mod obişnuit şi <e>nu</e> face parte din kernelul Linux sau din componentele sistemului de operare, ci este doar o unealtă care foloseşte pe deplin abilităţile grafice ale unui calculator.
</p>

<p>
Deoarece standardele sunt importante, şi pentru desenarea şi mişcarea ferestrelor pe ecran, pentru interacţiunea cu utilizatorul prin intermediul tastaturii şi mouse-ului şi pentru alte aspecte de bază ale unei interfeţe grafice a fost creat un standard. Acesta poartă numele de <e>X Window System</e>,abreviat <e>X11</e> sau doar <e>X</e>. Acesta este folosit în Unix, Linux şi alte clone de Unix.
</p>

<p>
Una din aplicaţiile care oferă utilizatorilor Linux-ului posibilitatea rulării unei interfeţe grafice şi care respectă standardul X11 este Xorg-X11, o ramură a proiectului XFree86. XFree86 a hotărât să folosească o licenţă care s-ar putea să nu fie compatibilă cu licenţa GPL, şi astfel este recomandată folosirea Xorg ca şi înlocuitor. Este de remarcat faptul că diferenţele dintre Xorg şi XFree86 sunt deocamdată foarte mici; dacă ştiţi să utilizaţi unul din ele, îl puteţi utiliza şi pe celălalt. Versiunile XFree86 anterioare versiunii 4.4 (aflate sub vechea licenţă) sunt disponibile şi în Portage.
</p>

</body>
</section>
<section>
<title>Proiectul X.org</title>
<body>

<p>
Proiectul <uri link="http://www.x.org">X.org</uri> a creat şi dezvoltă o implementare open-source distribuită în mod liber a X Windows System. Este deci o infrastructură desktop open-source bazată pe standardul X11.
</p>

<p>
Xorg oferă o interfaţă între componentele hardware şi aplicaţiile software care rulează în mod grafic. În plus, Xorg mai are capacităţi de lucru în reţea, adică permite rularea unei aplicaţii pe un sistem şi vizualizarea sa pe un altul.
</p>

</body>
</section>
</chapter>
<chapter>
<title>Instalarea Xorg</title>
<section>
<title>Utilizarea emerge</title>
<body>

<p>
Gata cu introducerea, sa trecem la treabă. Pentru a instala Xorg în Gentoo este suficientă comanda <c>emerge xorg-x11</c>. Instalarea Xorg durează destul de mult, deci puteţi intre timp sa vă găsiţi altceva de făcut.
</p>

<pre caption="Instalarea Xorg">
# <i>emerge xorg-x11</i>
</pre>

<p>
După ce instalarea s-a terminat, s-ar putea să fie nevoie să reiniţializaţi unele variabile de mediu, înainte de a trece mai departe. Este suficientă rularea comenzii <c>env-update</c> urmată de <c>source /etc/profile</c>. Aceasta nu deteriorează sistemul în nici un fel.
</p>

<pre caption="Reiniţializarea variabilelor de mediu">
# <i>env-update</i>
# <i>source /etc/profile</i>
</pre>

</body>
</section>
</chapter>
<chapter>
<title>Configurarea Xorg</title>
<section>
<title>Fişierul xorg.conf</title>
<body>

<p>
Fişierul de configurare al Xorg este numit <path>xorg.conf</path> şi se află în directorul <path>/etc/X11</path>. Xorg-X11 oferă un exemplu de fişier de configurare aflat în <path>/etc/X11/xorg.conf.example</path>. Acesta este commentat foarte intens, dar dacă este nevoie de mai multe informaţii privind sintaxa nu ezitaţi să citiţi pagina de manual:
</p>

<pre caption="Pagina de manual a xorg.conf">
# <i>man 5 xorg.conf</i>
</pre>

<p>
Lectură plăcută pentru cei care doresc acest lucru, insă noi vom continua configurarea folosind unelte unelte care vor modifica automat fişierul xorg.conf făcând treaba cea mai dificilă în locul nostru.
</p>

</body>
</section>
<section>
<title>Implicit: Generarea automată a fişierului xorg.conf</title>
<body>

<p>
Xorg însuşi poate sa detecteze cei mai mulţi parametri în locul nostru. În cele mai multe cazuri vom avea de modificat numai unele linii care vor face ca interfaţa să ruleze la rezoluţia dorită de către noi. Dacă sunteţi interesat de unele setări mai de profunzime, verificaţi resursele oferite la sfârşitul acestui capitol. Să încercăm să generăm mai întâi un fişier de configurare al Xorg (sperăm, funcţional).
</p>

<pre caption="Generarea fişierului xorg.conf">
# <i>Xorg -configure</i>
</pre>

<p>
Citiţi ultimile linii afişate pe ecran după ce Xorg a terminat de analizat componentele hardware. Dacă acolo scrie că Xorg a eşuat în timpul verificării, veţi fi forţat să editaţi în mod manual fisierul <path>xorg.conf</path>. În caz contrar, se va afişa un mesaj care vă spune că fişierul <path>/root/xorg.conf.new</path> a fost scris şi este gata pentru a fi testat. Aşa că haideţi să îl testăm :-)
</p>

<pre caption="Testarea fişierului xorg.conf.new">
# <i>X -config /root/xorg.conf.new</i>
</pre>

<p>
Dacă totul merge bine, ar trebui să vedeţi <c>twm</c> - un manager de ferestre urât, repulsiv, dar poate cel mai mic manager de ferestre care există. Încercaţi să mişcaţi mouse-ul şi să vedeţi dacă vă funcţionează tastatura. În următoarea secţiune vom edita fişierul <path>xorg.conf</path> pentru ca să fie adaptat componentelor hardware ale dumneavoastră. Intraţi într-un terminal din cele deschise de twm şi scrieţi <c>exit</c> (sau apăsaţi Ctrl-D) până cănd  Xorg se opreşte. Dacă nu puteţi folosi mouse-ul pentru a obţine accesul la terminal, puteţi apăsa Ctrl-Alt-Backspace pentru a ieşi forţat din X.
</p>

</body>
</section>
<section>
<title>Metodă alternativă: generarea semi-automată a fişierului xorg.conf</title>
<body>

<p>
Xorg conţine un utilitar numit <c>xorgconfig</c> care vă va întreba unele informaţii privitoare la hardware-ul dvs. (placa grafică, tastatura, ...) şi crează un fişier <path>xorg.conf</path> pe baza acestor informaţii.
</p>

<pre caption="Generare semi-automată a fişierului xorg.conf">
# <i>xorgconfig</i>
</pre>

</body>
</section>
</chapter>
<chapter>
<title>Editarea xorg.conf</title>
<section>
<title>Suprascrierea xorg.conf</title>
<body>

<p>
Mai întâi copiem fişierul <path>xorg.conf.new</path> peste fişierul <path>/etc/X11/xorg.conf</path> pentru a nu fi nevoiţi sa rulăm tot timpul comanda <c>Xorg -config</c> -- introducerea comenzii <c>startx</c> este mult mai uşoară.
</p>

<pre caption="Suprascrierea xorg.conf">
# <i>cp /root/xorg.conf.new /etc/X11/xorg.conf</i>
</pre>

<p>
Acum rulaţi comanda <c>startx</c> pentru a porni serverul X. Acesta va folosi proaspăt creatul fişier xorg.conf ca şi fişier de configurare. Pentru a ieşi din X tastaţi <c>exit</c> sau Ctrl-D într-un terminal. O altă metodă este tastarea combinaţiei Ctrl-Alt-Backspace, dar aceasta va ieşi din X intr-un mod mai puţin elegant, pe care nu totdeauna îl dorim.
</p>

<pre caption="Pornirea Xorg">
# <i>startx</i>
</pre>

</body>
</section>
<section>
<title>Setarea rezolutiei</title>
<body>

<p>
În cazul în care credeţi că rezoluţia este nepotrivită, veţi fi nevoit să verificaţi două secţiuni ale configuraţiei. Mai întâi aveţi secţiunea <e>Screen</e> unde sunt listate rezoluţiile în care va rula serverul X (dacă există). În mod implicit, aceasta nu conţine nici o rezoluţie, caz în care Xorg estimează rezoluţiile bazându-se pe informaţiile din cea de-a doua secţiune, <e>Monitor</e>.
</p>

<p>
Tot ce face Xorg este verificarea setărilor <c>HorizSync</c> şi <c>VertRefresh</c> din secţiunea <e>Monitor</e> pentru a obţine rezoluţii valide. Deocamdată lăsăm aceste setări aşa cum sunt. Doar dacă schimbările din secţiunea <e>Screen</e> nu funcţionează (le vom descrie mai jos) atunci va trebui să luaţi specificaţiile monitorului din cartea tehnică şi să le scrieţi în fişier. Puteţi însă şi să folosiţi un program care le determină în mod automat, cum ar fi <c>sys-apps/ddcxinfo-knoppix</c>.
</p>

<warn>
<b>NU</b> schimbaţi valorile acestor variabile fără a şti specificaţiile monitorului. Aceasta poate duce în cel mai fericit caz la erori de sincronizare, dacă nu cumva chiar şi la arderea minitorului.
</warn>

<p>
Acum, să schimbăm rezoluţiile. În exemplul următor în <path>/etc/X11/xorg.conf</path> adăugăm liniile <c>Modes</c> şi respectiv <c>DefaultDepth</c> pentru ca serverul X să pornească în mod implicit în rezoluţia 1024x768 cu adâncimea de culoare de 24 de biţi. Nu vă cramponaţi pe valorile date. Acesta este doar un exemplu, şi este foarte probabil ca aceste valori să difere de cele setate în sistemul dumneavoastră.
</p>

<pre caption="Schimbarea secţiunii Screen din /etc/X11/xorg.conf">
Section "Screen"
  Identifier  "Default Screen"
  Device    "S3 Inc. ProSavage KN133 [Twister K]"
  Monitor   "Generic Monitor"
  <i>DefaultDepth  24</i>
  <comment># Am eliminat din text pentru a-l face mai lizibil</comment>
  SubSection "Display"
    Depth   24
    <i>Modes   "1024x768"</i>
  EndSubSection
EndSection
</pre>

<p>
Rulaţi serverul X (<c>startx</c>) pentru a vedea dacă acesta foloseşte rezoluţia dorită.
</p>

</body>
</section>
<section>
<title>Configurarea tastaturii</title>
<body>

<p>
Pentru a face astfel încât X să folosească o tastatură localizată căutaţi secţiunea <e>InputDevice</e>, în care care vă este configurată tastatura şi adăugaţi opţiunea <c>XkbLayout</c> care să indice schema de tastatură pe care o doriţi. Trebuie doar să înlocuiţi codul ţării cu cel dorit de dumeavoastră: 
</p>

<pre caption="Schimbarea schemei de tastatură">
Section "InputDevice"
  Identifier  "Generic Keyboard"
  Driver    "keyboard"
  Option    "CoreKeyboard"
  Option    "XkbRules"  "xorg"
  Option    "XkbModel"  "pc105"
  <i>Option    "XkbLayout" "be"</i>
EndSection
</pre>

</body>
</section>
<section>
<title>Configurarea mouse-ului</title>
<body>

<p>
Dacă mouse-ul nu vă funcţionează, veţi fi nevoit mai întâi să aflaţi dacă este compatibil cu kernel-ul pe care îl aveţi. Dispozitivele mouse PS/2 sunt detectate de către kernel ca <path>/dev/psaux</path>. Alte dispozitive mouse (de ex. cele USB) sunt detectate ca <path>/dev/input</path> (sau <path>/dev/input/mice</path>). Orice mouse aţi avea, puteţi verifica dacă aceste fişiere de tip device vă reprezintă mouse-ul citind valorile aflate în acestea în timp ce mişcaţi mouse-ul. Pentru  a ieşi din test apăsaţi <c>Ctrl-C</c>.
</p>

<pre caption="Verificarea fişierelor de tip device">
# <i>cat /dev/input</i>
<comment>(Apăsaţi Ctrl-C pentru a termina)</comment>
</pre>

<p>
Dacă mouse-ul nu este detectat verificaţi dacă toate modulele necesare sunt încărcate în kernel.
</p>

<p>
Dacă mouse-ul vă este detectat, introduceţi dispozitivul la care este conectat în secţiunea <e>InputDevice</e> corespunzătoare. În exemplul următor vom seta alte două opţiuni: <c>Protocol</c> (în care scriem ce protocol de mouse va fi folosit - majoritatea utilizatorilor vor scrie aici PS/2 sau IMPS/2) şi <c>ZAxisMapping</c> (care permite folosirea rotiţei de scroll, dacă există):
</p>

<pre caption="Schimbarea setărilor mouse-ului în Xorg">
Section "InputDevice"
  Identifier  "TouchPad Mouse"
  Driver    "mouse"
  Option    "CorePointer"
  <i>Option    "Device"    "/dev/psaux"</i>
  <i>Option    "Protocol"    "IMPS/2"</i>
  <i>Option    "ZAxisMapping"    "4 5"</i>
EndSection
</pre>

<p>
Rulaţi <c>startx</c> şi bucuraţi-vă de rezultat :-) Felicitări, acum (sperăm să) aveţi în sistem un server Xorg funcţional. Următorul pas este înlăturarea twm, managerul de ferestre urât amintit la început şi înlocuirea sa cu un altul mai frumos şi mai funcţional sau de ce nu chiar cu un mediu desktop complet cum ar fi KDE sau GNOME, care însă nu va fi detaliată în acest ghid de instalare :)
</p>

</body>
</section>
</chapter>
<chapter>
<title>Resurse</title>
<section>
<title>Crearea şi editarea fişierului xorg.conf</title>
<body>

<p>
Întâi de toate, <c>man 5 xorg.conf</c> oferă un ghid rapid şi destul de complet al sintaxei fişierului de configurare. Este bine ca acesta să fie deschis într-un terminal în timp ce editaţi fişierul de configurare.
</p>

<p>
O altă sursă de informaţii este directorul <path>/usr/X11R6/lib/X11/doc</path> unde se pot găsi diferite fişiere <path>README</path> pentru unele chipset-uri grafice.
</p>

<p>
Internetul constituie o sursă imensă de documentaţii privitoare la editarea fişierului <path>xorg.conf</path>. Vă vom oferi aici doar câteva dintre ele. Mai întâi încercaţi<uri link="http://www.google.com">Google</uri>, unde puteţi găsi multe informaţii, căutând <path>xorg.conf</path> sau <path>XF86Config</path> (fişierul de configurări al proiectului XFree86), cele două fişiere au aceeaşi sintaxă pentru majoritatea opţiunilor. Veţi găsi mai multe surse căutând informaţii despre <path>XF86Config</path>.
</p>

<ul>
  <li>
    <uri link="http://tldp.org/HOWTO/XFree-Local-multi-user-HOWTO/">Ghidul pentru utilizarea XFree în cazul mai multor utilizatori locali</uri>
  </li>
  <li>
    <uri
    link="http://www-106.ibm.com/developerworks/edu/os-dw-linuxxwin-i.html">Introducere în XFree 4.x</uri> de Chris Houser
  </li>
</ul>

</body>
</section>
</chapter>
</guide>
