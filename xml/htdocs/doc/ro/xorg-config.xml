<?xml version='1.0' encoding='UTF-8'?>

<!-- $Header: /var/cvsroot/gentoo/xml/htdocs/doc/ro/xorg-config.xml,v 1.10 2005/07/16 10:23:33 alin Exp $ -->

<!DOCTYPE guide SYSTEM "/dtd/guide.dtd">

<guide link="/doc/ro/xorg-config.xml" lang="ro">

<title>Ghid de Configurare pentru XOrg</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Translator">
  <mail link="majeru@gentoo.ro">Cristi Măgheruşan</mail>
</author>

<abstract>
Xorg este un server X, adică o aplicaţie care permite utilizatorilor să
folosească un mediu grafic. Acest manual explică ce este Xorg, cum se
instalează şi care sunt diferitele opţiuni de configurare ale sale.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.0 -->
<license/>

<version>1.12</version>
<date>2005-05-23</date>

<chapter>
<title>Ce Este Serverul X Window?</title>
<section>
<title>Modul Grafic vs. Modul Text</title>
<body>

<p>
Utilizatorul mediu se sperie la gândul de a fi nevoit să scrie comenzi. De ce
să nu poată folosi un mediu grafic după cum ar vrea, având în vedere libertatea
pusă la dispoziţie de Gentoo (Şi de Linux în general)? Sigur că se poate :-)
Linuxul oferă o largă varietate de interfeţe şi medii grafice care arată foarte
bine, şi care se pot instala peste aplicaţiile care rulează în general în mod
text.
</p>

<p>
Aceasta este una dintre surprizele cu care se întâlnesc noii utilizatori: o
interfaţă grafică nu este decât o aplicaţie care rulează în mod obişnuit şi
<e>nu</e> face parte din kernelul Linux sau din componentele sistemului de
operare, ci este doar o unealtă care foloseşte pe deplin abilităţile grafice
ale unui calculator.
</p>

<p>
Deoarece standardele sunt importante, şi pentru desenarea şi mişcarea
ferestrelor pe ecran, pentru interacţiunea cu utilizatorul prin intermediul
tastaturii şi mouse-ului şi pentru alte aspecte de bază ale unei interfeţe
grafice a fost creat un standard. Acesta poartă numele de <e>X Window
System</e>,abreviat <e>X11</e> sau doar <e>X</e>. Acesta este folosit în Unix,
Linux şi alte clone de Unix.
</p>

<p>
Una din aplicaţiile care oferă utilizatorilor Linux-ului posibilitatea rulării
unei interfeţe grafice şi care respectă standardul X11 este Xorg-X11, o ramură
a proiectului XFree86. XFree86 a hotărât să folosească o licenţă care s-ar
putea să nu fie compatibilă cu licenţa GPL, şi astfel este recomandată
folosirea Xorg ca şi înlocuitor. Structura Portage oficială nu mai oferă nici
un pachet XFree86.
</p>

</body>
</section>
<section>
<title>Proiectul X.org</title>
<body>

<p>
Proiectul <uri link="http://www.x.org">X.org</uri> a creat şi dezvoltă o
implementare open-source distribuită în mod liber a X Windows System. Este deci
o infrastructură desktop open-source bazată pe standardul X11.
</p>

<p>
Xorg oferă o interfaţă între componentele hardware şi aplicaţiile software care
rulează în mod grafic. În plus, Xorg mai are capacităţi de lucru în reţea,
adică permite rularea unei aplicaţii pe un sistem şi vizualizarea sa pe un
altul.
</p>

</body>
</section>
</chapter>
<chapter>
<title>Instalarea Xorg</title>
<section>
<title>Utilizarea emerge</title>
<body>

<p>
Gata cu introducerea, sa trecem la treabă. Pentru a instala Xorg în Gentoo este
suficientă comanda <c>emerge xorg-x11</c>. Instalarea Xorg durează destul de
mult, deci puteţi intre timp sa vă găsiţi altceva de făcut.
</p>

<pre caption="Instalarea Xorg">
# <i>emerge xorg-x11</i>
</pre>

<p>
După ce instalarea s-a terminat, s-ar putea să fie nevoie să reiniţializaţi
unele variabile de mediu, înainte de a trece mai departe. Este suficientă
rularea comenzii <c>env-update</c> urmată de <c>source /etc/profile</c>.
Aceasta nu deteriorează sistemul în nici un fel.
</p>

<pre caption="Reiniţializarea variabilelor de mediu">
# <i>env-update</i>
# <i>source /etc/profile</i>
</pre>

</body>
</section>
</chapter>
<chapter>
<title>Configurarea Xorg</title>
<section>
<title>Fişierul xorg.conf</title>
<body>

<p>
Fişierul de configurare al Xorg este numit <path>xorg.conf</path> şi se află în
directorul <path>/etc/X11</path>. Xorg-X11 oferă un exemplu de fişier de
configurare aflat în <path>/etc/X11/xorg.conf.example</path>. Acesta este
comentat foarte intens, dar dacă este nevoie de mai multe informaţii privind
sintaxa nu ezitaţi să citiţi pagina de manual:
</p>

<pre caption="Pagina de manual a xorg.conf">
# <i>man 5 xorg.conf</i>
</pre>

<p>
Lectură plăcută pentru cei care doresc acest lucru, însă noi vom continua
configurarea folosind unelte unelte care vor modifica automat fişierul
xorg.conf făcând treaba cea mai dificilă în locul nostru.
</p>

</body>
</section>
<section>
<title>Implicit: Generarea automată a fişierului xorg.conf</title>
<body>

<p>
Xorg însuşi poate sa detecteze cei mai mulţi parametri în locul nostru. În cele
mai multe cazuri vom avea de modificat numai unele linii care vor face ca
interfaţa să ruleze la rezoluţia dorită de către noi. Dacă sunteţi interesat de
unele setări mai de profunzime, verificaţi resursele oferite la sfârşitul
acestui capitol. Să încercăm să generăm mai întâi un fişier de configurare al
Xorg (sperăm, funcţional).
</p>

<pre caption="Generarea fişierului xorg.conf">
# <i>Xorg -configure</i>
</pre>

<p>
Citiţi ultimile linii afişate pe ecran după ce Xorg a terminat de analizat
componentele hardware. Dacă acolo scrie că Xorg a eşuat în timpul verificării,
veţi fi forţat să editaţi în mod manual fişierul <path>xorg.conf</path>. În caz
contrar, se va afişa un mesaj care vă spune că fişierul
<path>/root/xorg.conf.new</path> a fost scris şi este gata pentru a fi testat.
Aşa că haideţi să îl testăm :-)
</p>

<pre caption="Testarea fişierului xorg.conf.new">
# <i>X -config /root/xorg.conf.new</i>
</pre>

<p>
Dacă totul merge bine, ar trebui să vedeţi un model cu alb şi negru. Verificaţi
dacă vă funcţionează dispozitivul mouse şi dacă rezoluţia este corectă. Este
posibil să nu puteţi deduce rezoluţia exactă, dar ar trebui să puteţi observa
dacă este prea joasă. Puteţi ieşi în orice moment prin apăsarea
Ctrl-Alt-Backspace.
</p>

</body>
</section>
<section>
<title>Metodă alternativă: generarea semi-automată a fişierului xorg.conf</title>
<body>

<p>
Xorg conţine un utilitar numit <c>xorgconfig</c> care vă va întreba unele
informaţii privitoare la hardware-ul dvs. (placa grafică, tastatura, ...) şi
crează un fişier <path>xorg.conf</path> pe baza acestor informaţii.
</p>

<pre caption="Generarea semi-automată a fişierului xorg.conf">
# <i>xorgconfig</i>
</pre>

<p>
Un alt utilitar, de asemenea oferit de Xorg, este <c>xorgcfg</c>, ce va
încerca, mai întâi, să ruleze <c>Xorg -configure</c> şi apoi să pornească
aplicaţia server X pentru mai multe optimizări finale.
</p>

<pre caption="Utilizarea xorgcfg">
# <i>xorgcfg</i>
<comment>(Dacă aplicaţia X nu poate rula sau configurarea returnează eroare, încercaţi:)</comment>
# <i>xorgcfg -textmode</i>
</pre>

</body>
</section>
<section>
<title>Suprascrierea xorg.conf</title>
<body>

<p>
Mai întâi copiem fişierul <path>xorg.conf.new</path> peste fişierul
<path>/etc/X11/xorg.conf</path> pentru a nu fi nevoiţi sa rulăm tot timpul
comanda <c>X -config</c> -- lansarea <c>X</c> sau <c>startx</c> este mult mai
uşoară.
</p>

<pre caption="Suprascrierea xorg.conf">
# <i>cp /root/xorg.conf.new /etc/X11/xorg.conf</i>
</pre>

</body>
</section>
<section id="using_startx">
<title>Utilizarea startx</title>
<body>

<p>
Acum, încercaţi lansarea <c>startx</c> pentru a porni aplicaţia server X.
<c>startx</c> este un fişier script ce execută o <e>sesiune X</e>, respectiv
porneşte aplicaţiile server X şi unele aplicaţii grafice peste acestea. Acesta
decide care aplicaţii trebuie rulate, urmând următoarea logică:
</p>

<ul>
  <li>
    Dacă un fişier denumit <path>.xinitrc</path> există în directorul home, va
    executa comenzile conţinute în acesta.
  </li>
  <li>
    Altfel, va citi valoarea variabilei XSESSION şi va executa una din
    sesiunile disponibile în <path>/etc/X11/Sessions/</path>, corespunzător
    (puteţi seta valoarea variabilei XSESSION în <path>/etc/rc.conf</path>
    pentru a o face implicită pentru toţi utilizatorii din sistem).
  </li>
  <li>
    Dacă toate acţiunile de mai sus returnează eroare, va executa un mediu
    grafic simplu, de obicei <c>twm</c>.
  </li>
</ul>

<pre caption="Pornirea Xorg">
# <i>startx</i>
</pre>

<p>
Dacă se încarcă un mediu grafic urât, repulsiv, deformat, acela este
<c>twm</c>. Pentru a încheia sesiunea twm, tastaţi <c>exit</c> sau Ctrl-D în
ferestrele xterm. Puteţi, de asemenea, să opriţi sesiunea X, utilizând
combinaţia Ctrl-Alt-Backspace. Oricum, aceasta va determina ieşirea din mediul
X într-un mod necorespunzător - ceva ce nu vă veţi dori întotdeauna. Totuşi, nu
este chiar atât de rău :)
</p>

</body>
</section>
</chapter>
<chapter>
<title>Optimizarea xorg.conf</title>
<section>
<title>Setarea rezoluţiei</title>
<body>

<p>
În cazul în care credeţi că rezoluţia este nepotrivită, veţi fi nevoit să
verificaţi două secţiuni ale configuraţiei. Mai întâi aveţi secţiunea
<e>Screen</e> unde sunt listate rezoluţiile în care va rula serverul X (dacă
există). În mod implicit, aceasta nu conţine nici o rezoluţie, caz în care Xorg
estimează rezoluţiile bazându-se pe informaţiile din cea de-a doua secţiune,
<e>Monitor</e>.
</p>

<p>
Tot ce face Xorg este verificarea setărilor <c>HorizSync</c> şi
<c>VertRefresh</c> din secţiunea <e>Monitor</e> pentru a obţine rezoluţii
valide. Deocamdată lăsăm aceste setări aşa cum sunt. Doar dacă schimbările din
secţiunea <e>Screen</e> nu funcţionează (le vom descrie mai jos) atunci va
trebui să luaţi specificaţiile monitorului din cartea tehnică şi să le scrieţi
în fişier. Puteţi însă şi să folosiţi un program care le determină în mod
automat, cum ar fi <c>sys-apps/ddcxinfo-knoppix</c>.
</p>

<warn>
<b>NU</b> schimbaţi valorile acestor variabile fără a şti specificaţiile
monitorului. Aceasta poate duce în cel mai fericit caz la erori de
sincronizare, dacă nu cumva chiar şi la arderea monitorului.
</warn>

<p>
Acum, să schimbăm rezoluţiile. În exemplul următor în
<path>/etc/X11/xorg.conf</path> adăugăm liniile <c>Modes</c> şi respectiv
<c>DefaultDepth</c> pentru ca serverul X să pornească în mod implicit în
rezoluţia 1024x768 cu adâncimea de culoare de 24 de biţi. Nu vă cramponaţi pe
valorile date. Acesta este doar un exemplu, şi este foarte probabil ca aceste
valori să difere de cele setate în sistemul dumneavoastră.
</p>

<pre caption="Schimbarea secţiunii Screen din /etc/X11/xorg.conf">
Section "Screen"
  Identifier  "Default Screen"
  Device    "S3 Inc. ProSavage KN133 [Twister K]"
  Monitor   "Generic Monitor"
  <i>DefaultDepth  24</i>
  <comment># Am eliminat din text pentru a-l face mai lizibil</comment>
  SubSection "Display"
    Depth   24
    <i>Modes   "1024x768"</i>
  EndSubSection
EndSection
</pre>

<p>
Rulaţi serverul X (<c>startx</c>) pentru a vedea dacă acesta foloseşte
rezoluţia dorită.
</p>

</body>
</section>
<section>
<title>Configurarea tastaturii</title>
<body>

<p>
Pentru a face astfel încât X să folosească o tastatură localizată căutaţi
secţiunea <e>InputDevice</e>, în care care vă este configurată tastatura şi
adăugaţi opţiunea <c>XkbLayout</c> care să indice schema de tastatură pe care o
doriţi. Trebuie doar să înlocuiţi codul ţării cu cel dorit de dumneavoastră: 
</p>

<pre caption="Schimbarea schemei de tastatură">
Section "InputDevice"
  Identifier  "Generic Keyboard"
  Driver    "keyboard"
  Option    "CoreKeyboard"
  Option    "XkbRules"  "xorg"
  Option    "XkbModel"  "pc105"
  <i>Option    "XkbLayout" "be"</i>
EndSection
</pre>

</body>
</section>
<section>
<title>Configurarea mouse-ului</title>
<body>

<p>
Dacă mouse-ul nu vă funcţionează, veţi fi nevoit mai întâi să aflaţi dacă este
compatibil cu kernel-ul pe care îl aveţi. Dispozitivele mouse sunt detectate
de către kernel ca <path>/dev/input/mouse0</path> (sau
<path>/dev/input/mice</path> dacă doriţi să utilizaţi mai multe dispozitive
mouse). În unele cazuri, este utilizat <path>/dev/psaux</path>. Orice mouse
aţi avea, puteţi verifica dacă aceste fişiere de tip device vă reprezintă
mouse-ul citind valorile aflate în acestea în timp ce mişcaţi mouse-ul. Pentru
a ieşi din test apăsaţi <c>Ctrl-C</c>.
</p>

<pre caption="Verificarea fişierelor de tip device">
# <i>cat /dev/input/mouse0</i>
<comment>(Apăsaţi Ctrl-C pentru a termina)</comment>
</pre>

<p>
Dacă mouse-ul nu este detectat verificaţi dacă toate modulele necesare sunt
încărcate în kernel.
</p>

<p>
Dacă mouse-ul vă este detectat, introduceţi dispozitivul la care este conectat
în secţiunea <e>InputDevice</e> corespunzătoare. În exemplul următor vom seta
alte două opţiuni: <c>Protocol</c> (în care scriem ce protocol de mouse va fi
folosit - majoritatea utilizatorilor vor scrie aici PS/2 sau IMPS/2) şi
<c>ZAxisMapping</c> (care permite folosirea rotiţei de scroll, dacă există):
</p>

<pre caption="Schimbarea setărilor mouse-ului în Xorg">
Section "InputDevice"
  Identifier  "TouchPad Mouse"
  Driver    "mouse"
  Option    "CorePointer"
  <i>Option    "Device"    "/dev/input/mouse0"</i>
  <i>Option    "Protocol"    "IMPS/2"</i>
  <i>Option    "ZAxisMapping"    "4 5"</i>
EndSection
</pre>

<p>
Rulaţi <c>startx</c> şi bucuraţi-vă de rezultat :-) Felicitări, acum (sperăm
să) aveţi în sistem un server Xorg funcţional. Următorul pas este înlăturarea
twm, managerul de ferestre urât amintit la început şi înlocuirea sa cu un altul
mai frumos şi mai funcţional sau de ce nu chiar cu un mediu desktop complet cum
ar fi KDE sau GNOME, care însă nu va fi detaliată în acest ghid de instalare :)
</p>

</body>
</section>
</chapter>
<chapter>
<title>Resurse</title>
<section>
<title>Crearea şi editarea fişierului xorg.conf</title>
<body>

<p>
Întâi de toate, <c>man 5 xorg.conf</c> oferă un ghid rapid şi destul de complet
al sintaxei fişierului de configurare. Este bine ca acesta să fie deschis
într-un terminal în timp ce editaţi fişierul de configurare.
</p>

<p>
O altă sursă de informaţii este directorul <path>/usr/X11R6/lib/X11/doc</path>
unde se pot găsi diferite fişiere <path>README</path> pentru unele chipset-uri
grafice.
</p>

<p>
Internetul constituie o sursă imensă de documentaţii privitoare la editarea
fişierului <path>xorg.conf</path>. Vă vom oferi aici doar câteva dintre ele.
Mai întâi încercaţi<uri link="http://www.google.com">Google</uri>, unde puteţi
găsi multe informaţii, căutând <path>xorg.conf</path> sau
<path>XF86Config</path> (fişierul de configurări al proiectului XFree86), cele
două fişiere au aceeaşi sintaxă pentru majoritatea opţiunilor. Veţi găsi mai
multe surse căutând informaţii despre <path>XF86Config</path>.
</p>

<ul>
  <li>
    <uri link="http://tldp.org/HOWTO/XFree-Local-multi-user-HOWTO/">Ghidul
    pentru utilizarea XFree în cazul mai multor utilizatori locali</uri>
  </li>
  <li>
    <uri
    link="http://www-106.ibm.com/developerworks/edu/os-dw-linuxxwin-i.html">Introducere
    în XFree 4.x</uri> de Chris Houser
  </li>
</ul>

</body>
</section>
</chapter>
</guide>
