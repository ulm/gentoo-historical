<?xml version='1.0' encoding='UTF-8'?>
<!-- $Header: /var/cvsroot/gentoo/xml/htdocs/doc/ro/security/shb-chroot.xml,v 1.3 2005/12/17 15:33:12 alin Exp $ -->
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<sections>

<version>1.1</version>
<date>2005-12-15</date>

<section>
<title>Mediul chroot</title>
<body>

<p>
Rularea în mediul chroot a unui serviciu este o cale de a limita mediul unui
serviciu (sau utilizator) la a accesa doar ce este necesar şi a nu obţine acces
(sau informaţii) ce pot conduce la accesul root. Prin rularea unui serviciu ca
un alt utilizator de sistem decât <c>root</c> (<c>nobody</c>, <c>apache</c>,
<c>named</c>), un atacator poate accesa doar fişierele cu permisiunile acestui
utilizator. Aceasta înseamnă că un atacator nu poate obţine acces <c>root</c>
chiar dacă serviciile au o breşă de securitate.
</p>

<p>
Unele servicii ca <c>pure-ftpd</c> şi <c>bind</c> au funcţionalităţi pentru
mediul chroot, şi altele servicii nu. Dacă un serviciu îl suportă, utilizaţi-l,
altfel trebuie să găsiţi o soluţie să vă creaţi unul propriu. Să vedem cum
creăm un mediu chroot şi, pentru o mai bună înţelegere a modului de
funcţionare, îl vom testa cu <c>bash</c> (un mod uşor de a învăţa).
</p>

<p>
Creaţi directorul <path>/chroot</path> cu <c>mkdir /chroot</c>. Apoi, aflaţi
cu ce biblioteci dinamice este compilat <c>bash</c> (dacă este compilat cu
<c>-static</c>, acest pas nu este necesar):
</p>

<p>
Următoarea comandă va crea o listă de biblioteci utilizate de <c>bash</c>. 
</p>

<pre caption="Afişarea listei de biblioteci utilizate">
# <i>ldd /bin/bash</i>
  libncurses.so.5 => /lib/libncurses.so.5 (0x4001b000)
  libdl.so.2 => /lib/libdl.so.2 (0x40060000)
  libc.so.6 => /lib/libc.so.6 (0x40063000)
  /lib/ld-linux.so.2 => /lib/ld-linux.so.2 (0x40000000)
</pre>

<p>
Acum, creaţi mediul pentru <c>bash</c>.
</p>

<pre caption="Crearea mediului chroot pentru bash">
# <i>mkdir /chroot/bash</i>
# <i>mkdir /chroot/bash/bin</i>
# <i>mkdir /chroot/bash/lib</i>
</pre>

<p>
Apoi, copiaţi fişierele utilizate de <c>bash</c> (<path>/lib</path>) în
directorul <path>lib</path> din chroot şi copiaţi comanda bash în directorul
<path>bin</path> din chroot. Aceasta va crea exact acelaşi mediu, doar cu mai
puţine funcţionalităţi. După copiere, încercaţi-l: <c>chroot /chroot/bash
/bin/bash</c>. Dacă vi se afişează un prompt <path>/</path>, atunci
funcţionează! Altfel, vă va specifica cu precizie ce fişier lipseşte. Unele
biblioteci dinamice depind între ele.
</p>

<p>
Veţi observa că în interiorul mediului chroot nu funcţionează nimic cu excepţia
<c>echo</c>. Aceasta se datorează faptului că nu avem nici o altă comandă
disponibilă în mediul chroot, în afară de bash, iar <c>echo</c> este o
funcţionalitate integrată.
</p>

<p>
Aceasta este, practic, soluţia prin care puteţi să vă creaţi un serviciu în
mediul chroot. Singura diferenţă este că serviciile, uneori, se bazează pe
fişiere dispozitiv şi pe fişiere de configurare din <path>/etc</path>. Trebuie
doar să le copiaţi (fişierele dispozitiv pot fi copiate cu <c>cp -a</c>) în
mediul chroot, să editaţi script-ul de iniţializare pentru a utiliza mediul
chroot înainte de execuţie. Poate fi dificil să găsiţi fişierele dispozitiv şi
cele de configurare necesare unui serviciu. Aici devine la îndemână comanda
<c>strace</c>. Porniţi serviciul bash cu <c>/usr/bin/strace</c> şi căutaţi
comenzile open, read, stat şi, poate, conect. Aceasta vă va da un indiciu
despre ce fişiere să copiaţi. Dar, în cele mai multe cazuri, trebuie doar să
copiaţi fişierul passwd (editaţi copia şi ştergeţi toţi utilizatorii ce nu au
legătură cu serviciul), <path>/dev/zero</path>, <path>/dev/log</path> şi
<path>/dev/random</path>.
</p>

</body>
</section>
<section>
<title>User Mode Linux</title>
<body>

<p>
O altă modalitate de a crea un mediu mai securizat, este prin rularea unei
maşini virtuale. O maşină virtuală, aşa cum sugerează şi numele, este un proces
ce rulează deasupra sistemului de operare real, oferind un suport hardware şi un
sistem de operare ce pare a fi o maşină unică, separată. Beneficiul de
securitate este faptul că, dacă aplicaţia server ce rulează în maşina virtuală
este compromisă, doar server-ul virtual este afectat şi nu instalarea părinte.
</p>

<p>
Pentru mai multe informaţii despre cum să setaţi User Mode Linux, consultaţi
<uri link="http://www.gentoo.org/doc/ro/uml.xml">Ghidul User-Mode Linux</uri>.
</p>

</body>
</section>

</sections>
