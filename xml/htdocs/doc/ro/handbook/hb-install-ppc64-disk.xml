<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/ro/handbook/hb-install-ppc64-disk.xml,v 1.8 2005/08/06 10:28:53 alin Exp $ -->

<sections>

<version>2.4</version>
<date>2005-08-02</date>

<section>
<title>Introducere în Dispozitive Bloc</title>
<subsection>
<title>Dispozitive Bloc</title>
<body>

<p>
Vom arunca o privire atentă asupra aspectelor în legătură cu discurile din
Gentoo Linux şi Linux, în general, incluzând sistemele de fişiere, partiţii şi
dispozitive bloc. Apoi, odată ce vă familiarizaţi cu toate aspectele despre
discuri şi sisteme de fişiere, veţi fi ghidaţi prin procesul de setare al
partiţiilor şi sistemelor de fişiere pentru instalarea dvs. de Gentoo Linux.
</p>

<p>
Pentru a începe, vom face introducerea <e>dispozitivelor bloc</e>. Cel mai
renumit dispozitiv bloc este probabil cel care reprezintă primul hard-disk IDE
într-un sistem Linux, şi anume <path>/dev/hda</path>. Dacă sistemul dvs.
utilizează discuri SCSI, atunci primul dvs. hard-disk ar trebui să fie
<path>/dev/sda</path>. Dispozitivele Serial ATA sunt notate tot
<path>/dev/sda</path>, chiar dacă sunt, de fapt, dispozitive IDE.
</p>

<p>
Dispozitivele bloc amintite mai sus, reprezintă o interfaţă abstractă pentru
disc. Programele utilizator pot folosi aceste dispozitive bloc pentru a
interacţiona cu discul dvs. fără a avea grija dacă hard-disk-urile sunt IDE,
SCSI sau altceva. Programul poate adresa ceea ce urmează să se stocheze pe disc
ca o mulţime continuă de blocuri de 512 octeţi accesibile aleator.
</p>

</body>
</subsection>
<subsection>
<title>Partitiţii şi Slice-uri</title>
<body>

<p>
Deşi este teoretic posibil să utilizăm un disc întreg pentru a găzdui sistemul
dvs. Linux, acesta este un lucru foarte rar pus în practică. În loc,
dispozitivele bloc întregi sunt împărţite în dispozitive bloc mai mici şi mai
uşor de manipulat. Pe cele mai multe dintre sisteme, acestea sunt numite
<e>partiţii</e>. Alte arhitecturi utilizează structuri similare, numite
<e>slice-uri</e>.
</p>

</body>
</subsection>
</section>
<section>
<title>Proiectarea unei Scheme de Partiţionare</title>
<subsection>
<title>Schema de Partiţionare Implicită</title>
<body>

<p>
Dacă nu sunteţi interesat în proiectarea unei scheme de partiţionare pentru
sistemul dvs., puteţi utiliza schema de partiţionare ce o folosim pe tot
parcursul manualului:
</p>

<table>
<tr>
  <th>Partiţie</th>
  <th>Sistem de fişiere</th>
  <th>Mărime</th>
  <th>Descriere</th>
</tr>
<tr>
  <ti><path>/dev/sda1</path></ti>
  <ti>Schemă de partiţionare</ti>
  <ti>31.5k</ti>
  <ti>Schemă de partiţionare</ti>
</tr>
<tr>
  <ti><path>/dev/sda2</path></ti>
  <ti>(bootstrap)</ti>
  <ti>800k</ti>
  <ti>Apple_Bootstrap</ti>
</tr>
<tr>
  <ti><path>/dev/sda3</path></ti>
  <ti>(swap)</ti>
  <ti>512M</ti>
  <ti>Partiţie swap</ti>
</tr>
<tr>
  <ti><path>/dev/sda4</path></ti>
  <ti>ext3</ti>
  <ti>Restul spaţiului de pe disc</ti>
  <ti>Partiţia rădăcină</ti>
</tr>
</table>

<note>
Există unele partiţii cu următoarele nume: <path>Apple_Driver43,
Apple_Driver_ATA, Apple_FWDriver, Apple_Driver_IOKit, Apple_Patches</path>.
Dacă nu doriţi să utilizaţi MacOS 9 le puteţi şterge, doarece pentrnu MacOS X
şi Linux nu sunt necesare. Este posibil să utilizaţi parted pentru a le şterge,
doarece mac-fdisk nu poate efectua această operaţie, încă.
</note>

<p>
Dacă vă interesează cât de mare ar trebui să fie o partiţie, sau chiar câte
partiţii sunt necesare, citiţi mai departe. Altfel, continuaţi cu <uri
link="#mac-fdisk">Apple G5: Utilizarea mac-fdisk pentru Partiţionarea
Discului</uri> sau <uri link="#fdisk">IBM pSeries: utilizarea fdisk pentru
Partiţionarea Discului</uri>
</p>

</body>
</subsection>
<subsection>
<title>Cât de Multe şi Cât de Mari?</title>
<body>

<p>
Numărul de partiţii este în foarte mare măsură dependent de mediul dvs. Spre
exemplu, dacă aveţi un număr foarte mare de utilizatori, cel mai probabil veţi
dori să aveţi directorul <path>/home</path> separat, deoarece sporeşte
securitatea şi facilitează operaţiile de backup. Dacă instalaţi Gentoo ca
server de mail, directorul dvs. <path>/var</path> ar trebui să fie separat,
pentru că toate mail-urile sunt stocate în <path>/var</path>. O bună alegere a
sistemului de fişiere va mări la maxim performanţele. Serverele de jocuri vor
avea o partiţie <path>/opt</path> separată, deoarece majoritatea aplicaţiilor
server pentru jocuri sunt instalate acolo. Motivul este similar cu cel pentru
<path>/home</path>: securitate şi backup. Veţi dori în mod sigur să vă păstraţi
<path>/usr</path> mare: nu numai că va conţine majoritatea aplicaţiilor, dar
numai structura Portage ocupă în jur de 500 MOcteţi, excluzând sursele ce sunt
stocate în acesta.
</p>

<p>
După cum puteţi observa, depinde foarte mult scopul pe care doriţi să-l
atingeţi. Partiţii sau volume separate au următoarele avantaje:
</p>

<ul>
<li>
  Puteţi alege cel mai performant sistem de fişiere pentru fiecare partiţie sau
  volum
</li>
<li>
  Întregul sistem nu poate rămâne fără spaţiu liber dacă o aplicaţie
  nefuncţională scrie în continuu fişiere pe o partiţie sau volum.
</li>
<li>
  Dacă este necesar, verificările sistemului de fişiere sunt reduse ca timp,
  deoarece se pot executa mai multe verificări în paralel (deşi acest avantaj
  este mai mare în cazul discurilor multiple, decât în cel al partiţiilor
  multiple)
</li>
<li>
  Securitatea poate fi îmbunătăţită prin mount-area unor partiţii sau volume
  doar pentru citire, în mod nosuid (biţii setuid sunt ignoraţi), noexec (biţii
  pentru execuţie sunt ignoraţi), etc.
</li>
</ul>

<p>
În orice caz, partiţiile multiple au un mare dezavantaj: dacă nu sunt
configurate corect, pot cauza ca un sistem să aibă foarte mult loc liber pe o
partiţie şi fără loc liber pe alta. Există, de asemenea, o limitare la 15
partiţii pentru SCSI şi SATA.
</p>

</body>
</subsection>
</section>
<section id="fdisk">
<title>Implicit: Utilizarea mac-fdisk (Apple G5) pentru Partiţionarea Discului</title>
<body>

<p>
În această parte, creaţi partiţiile utilizând <c>mac-fdisk</c>:
</p>

<pre caption="Rularea mac-fdisk">
# <i>mac-fdisk /dev/sda</i>
</pre>

<p>
Mai întâi ştergeţi toate partiţiile eliberate anterior pentru a face loc
partiţiilor de Linux. Utilizaţi <c>d</c> în <c>mac-fdisk</c> pentru a şterge
aceste partiţii. Vă va cere numărul partiţiei pentru şters.
</p>

<p>
Apoi, creaţi o partiţie <e>Apple_Bootstrap</e> utilizând <c>b</c>. Vă va cere
blocul de la care va începe. Introduceţi numărul primei partiţii libere, urmat
de un <c>p</c>. Spre exemplu, acesta este <c>2p</c>.
</p>

<note>
Această partiţie <e>nu</e> este o partiţie de tip "boot". Nu este utilizată de
Linux deloc; nu trebuie să aplicaţi nici un sistem de fişiere pe ea şi nu ar
trebui niciodată să o mount-aţi. Utilizatorii PPC nu necesită o partiţie
suplimentară pentru <path>/boot</path>.
</note>

<p>
Acum, creaţi partiţia swap prin tastarea <c>c</c>. Din nou, <c>mac-fdisk</c> va
cere blocul de la care va începe partiţia. Cum am folosit <c>2</c> înainte
pentru a crea partiţia Apple_Bootstrap, acum trebuie să introduceţi <c>3p</c>.
Când vi se va cere mărimea, introduceţi <c>512M</c> (sau ce capacitate doriţi).
Când vi se va cere un nume, introduceţi <c>swap</c> (obligatoriu).
</p>

<p>
Pentru a crea partiţia rădăcină, introduceţi <c>c</c>, urmat de <c>4p</c> pentr
a selecta blocul de la care partiţia rădăcină ar trebui să înceapă. Când vi se
va cere capacitatea, introduceţi <c>4p</c> din nou. <c>mac-fdisk</c> va
interpreta aceasta ca "Utilizează tot spaţiul liber disponibil". Când vi se va
cere numele, introduceţi <c>root</c> (obligatoriu).
</p>

<p>
Pentru a termina, scrieţi partiţiile pe disc utilizând <c>w</c> şi <c>q</c>
pentru a ieşi din <c>mac-fdisk</c>.
</p>

<note>
Pentru a vă asigura că totul este în ordine, ar trebui să mai rulaţi mac-fdisk
încă o dată pentru a verifica dacă toate partiţiile sunt prezente. Dacă nu
observaţi nici una din partiţiile create, ar trebui să reiniţializaţi
partiţiile dvs. prin apăsarea "i" în mac-fdisk. Notaţi faptul că această
comandă va recrea schema de partiţii, astfel ştergându-vă toate partiţiile dvs.
</note>

<p>
Acum că partiţiile dvs. sunt create, puteţi continua cu <uri
link="#filesystems">Crearea Sistemelor de Fişiere</uri>.
</p>

</body>
</section>
<section id="fdisk">
<title>IBM pSeries, iSeries şi OpenPower: Utilizarea fdisk pentru a vă Partiţiona Discul</title>
<body>

<note>
Dacă intenţionaţi să utilizaţi o matrice de disc RAID pentru instalarea dvs.
Gentoo şi utilizaţi sisteme hardware bazate pe POWER5, ar trebui să rulaţi acum
<c>iprutils</c> pentru a vă formata discurile, să formataţi în modul Advanced
Function şi să creaţi matricea de disc.
</note>

<p>
Următoarele părţi explică modul de creare a schemei de partiţionare explicată
anterior, adică:
</p>

<table>
<tr>
  <th>Partiţie</th>
  <th>Descriere</th>
</tr>
<tr>
  <ti><path>/dev/sda1</path></ti>
  <ti>Partiţia PPC PReP Boot</ti>
</tr>
<tr>
  <ti><path>/dev/sda2</path></ti>
  <ti>Partiţia swap</ti>
</tr>
<tr>
  <ti><path>/dev/sda3</path></ti>
  <ti>Partiţia rădăcină</ti>
</tr>
</table>

<p>
Puteţi schimba schema de partiţionare, în conformitate cu propria alegere.
</p>

</body>

<subsection>
<title>Vizualizarea Schemei de Partiţionare Curentă</title>
<body>

<p>
<c>fdisk</c> este un utilitar popular şi foarte puternic pentru a vă împărţi
discul în partiţii. Rulaţi <c>fdisk</c> pentru discul dvs. (în exemplul nostru,
utilizăm <path>/dev/sda</path>):
</p>

<pre caption="Rularea fdisk">
# <i>fdisk /dev/sda</i>
</pre>

<p>
Odată aflaţi în mediul <c>fdisk</c>, vi se va afişa un prompt ce este
asemănător cu următorul:
</p>

<pre caption="promptul fdisk">
Command (m for help):
</pre>

<p>
Tastaţi <c>p</c> pentru a afişa configurarea curentă a partiţiilor discului
dvs.:
</p>

<pre caption="Un exemplu de configurare pentru partiţii">
Command (m for help): p

Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

   Device Boot      Start         End      Blocks   Id  System
/dev/sda1               1          12       53266+  83  Linux
/dev/sda2              13         233      981571+  82  Linux swap
/dev/sda3             234         674     1958701+  83  Linux
/dev/sda4             675        6761    27035410+   5  Extended
/dev/sda5             675        2874     9771268+  83  Linux
/dev/sda6            2875        2919      199836   83  Linux
/dev/sda7            2920        3008      395262   83  Linux
/dev/sda8            3009        6761    16668918   83  Linux

Command (m for help):
</pre>

<p>
Acest disc este configurat pentru a găzdui şase sisteme de fişiere Linux
(fiecare având o partiţie corespondentă afişată ca "Linux") precum şi o
partiţie swap (afişată ca "Linux swap").
</p>

</body>
</subsection>
<subsection>
<title>Ştergerea Tuturor Partiţiilor</title>
<body>

<p>
Mai întâi vom şterge toate partiţiile existente pe disc. Tastaţi <c>d</c>
pentru a şterge o partiţie. Spre exemplu, pentru a şterge o partiţie existentă
<path>/dev/sda1</path>:
</p>

<note>
Dacă nu doriţi să ştergeţi toate partiţiile, le puteţi şterge doar pe cele
dorite. În acest moment, autorul vă recomandă un backup pentru datele dvs.
pentru a evita pierderea lor.
</note>

<pre caption="Ştergerea unei partiţii">
Command (m for help): <i>d</i>
Partition number (1-4): <i>1</i>
</pre>

<p>
Partiţia a fost programată pentru a fi ştearsă. Nu va mai fi afişată dacă
tastaţi <c>p</c>, dar nu va fi ştearsă până când modificările efectuate de dvs.
nu vor fi aplicate. Dacă aţi greşit şi doriţi să renunţaţi fără a salva
modificările, tastaţi <c>q</c> imediat şi apăsaţi enter iar partiţiile dvs. nu
vor fi şterse.
</p>

<p>
Acum, presupunând că aţi dorit, într-adevăr, să ştergeţi toate partiţiile de pe
sistemul dvs., tastaţi în mod repetat <c>p</c> pentru a afişa lista de partiţii
şi, apoi, tastaţi <c>d</c> şi numărul partiţiei pe care doriţi să o ştergeţi.
La sfârşitul operaţiei, veţi rămâne cu o tabelă de partiţii ce nu conţine
nimic:
</p>

<pre caption="O tabelă de partiţii, goală">
Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

Device Boot    Start       End    Blocks   Id  System

Command (m for help):
</pre>

<p>
Acum, deoarece tabela de partiţii memorată este goală, suntem gata de a crea
partiţiile. Vom utiliza schema de partiţionare, tratată anterior. Bineînţeles,
nu urmaţi aceste instrucţiuni în detaliu, dacă nu doriţi aceeaşi schemă de
partiţionare!
</p>

</body>
</subsection>
<subsection>
<title>Crearea Partiţiei PPC PReP de boot</title>
<body>

<p>
Mai întâi vom crea o partiţie de boot PReP mică. Tastaţi <c>n</c> pentru a crea
o nouă partiţie, apoi <c>p</c> pentru a selecta o partiţie primară, urmat de
<c>1</c> pentru a selecta prima noastră partiţie primară. Când vi se va cere
ultimul cilindru tastaţi <c>+7M</c> pentru a crea o partiţie de mărimea a 7
MOcteţi. După aceasta, tastaţi <c>t</c> pentru a seta tipul partiţiei, <c>1</c>
pentru a selecta partiţia pe care tocmai aţi creat-o iar apoi tastaţi <c>41</c>
pentru a seta tipul partiţiei ca "PPC PReP Boot". În final, va trebui să marcăm
partiţia PReP ca boot-abilă.
</p>

<note>
Partiţia PReP trebuie să fie mai mică de 8 MOcteţi!
</note>

<pre caption="Crearea partiţiei PReP de boot">
Command (m for help): <i>p</i>

Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

   Device Boot      Start         End      Blocks   Id  System

Command (m for help): <i>n</i>
Command action
      e   extended
      p   primary partition (1-4)
<i>p</i>
Partition number (1-4): <i>1</i>
First cylinder (1-6761, default 1): 
Using default value 1
Last cylinder or +size or +sizeM or +sizeK (1-6761, default
6761): <i>+8M</i>

Command (m for help): <i>t</i>
Selected partition 1
Hex code (type L to list codes): <i>41</i>
Changed system type of partition 1 to 41 (PPC PReP Boot)

Command (m for help): <i>a</i>
Partition number (1-4): <i>1</i>
Command (m for help):
</pre>

<p>
Acum, când tastaţi <c>p</c>, ar trebui să observaţi următoarea informaţie
despre partiţii:
</p>

<pre caption="Partiţia de boot creată">
Command (m for help): <i>p</i>

Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

   Device Boot      Start         End      Blocks   Id  System
/dev/sda1  *            1           3       13293   41  PPC PReP Boot

Command (m for help):
</pre>
</body>
</subsection>
<subsection>
<title>Crearea Partiţiei Swap</title>
<body>

<p>
Acum, trebuie creată partiţia pentru swap. Pentru acest lucru, tastaţi <c>n</c>
pentru o nouă partiţie, apoi <c>p</c> pentru a-i specifica aplicaţiei fdisk că
doriţi o partiţie primară. Apoi, tastaţi <c>2</c> pentru a crea-o ca a doua
partiţie primară, <path>/dev/sda2</path> în cazul nostru. Când vi se va cere
primul cilindru, apăsaţi enter. Când vi se va cere ultimul cilindru, tastaţi
<c>+512M</c> pentru a crea o partiţie de mărimea a 512 MO. După ce aţi
specificat acest lucru, apăsaţi <c>t</c> pentru a seta tipul partiţiei,
<c>2</c> pentru a selecta partiţia pe care tocmai aţi creat-o, şi apoi tastaţi
<c>82</c> pentru a seta tipul partiţiei ca "Linux Swap". După terminarea
acestor paşi, prin tastarea <c>p</c> ar trebui să vi se afişeze o tabelă de
partiţii similară cu aceasta:
</p>

<pre caption="Afişarea partiţiilor după crearea partiţiei pentru swap">
Command (m for help): <i>p</i>

Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

   Device Boot      Start         End      Blocks   Id  System
/dev/sda1               1           3       13293   41  PPC PReP Boot
/dev/sda2               4         117      506331   82  Linux swap

Command (m for help):
</pre>

</body>
</subsection>
<subsection>
<title>Crearea Partiţiei Rădăcină</title>
<body>

<p>
În cele din urmă, trebuie creată partiţia rădăcină. Pentru acest lucru, tastaţi
<c>n</c> pentru a crea o nouă partiţie, apoi <c>p</c> pentru a îi specifica
aplicaţiei fdisk că doriţi o partiţie primară. Apoi tastaţi <c>3</c> pentru a
crea-o ca treia partiţie primară, <path>/dev/sda3</path> în cazul nostru. Când
vi se va cere primul cilindru, apăsaţi enter. Când vi se va cere ultimul
cilindru, apăsaţi enter pentru a crea o partiţie ce va ocupa restul spaţiului
rămas disponibil pe discul dvs. După terminarea acestor paşi, prin tastarea
<c>p</c> ar trebui să vi se afişeze de tabelă de partiţii similară cu aceasta:
</p>

<pre caption="Afişarea partiţiilor după crearea partiţiei rădăcină">
Command (m for help): p

Disk /dev/sda: 30.7 GB, 30750031872 bytes
141 heads, 63 sectors/track, 6761 cylinders
Units = cylinders of 8883 * 512 = 4548096 bytes

   Device Boot      Start         End      Blocks   Id  System
/dev/sda1               1           3       13293   41  PPC PReP Boot
/dev/sda2               4         117      506331   82  Linux swap
/dev/sda3             118        6761    29509326   83  Linux

Command (m for help):
</pre>
</body>
</subsection>
<subsection>
<title>Salvarea Schemei de Partiţionare</title>
<body>

<p>
Pentru a salva schema de partiţionare şi a ieşi din <c>fdisk</c>, tastaţi
<c>w</c>.
</p>

<pre caption="Salvarea şi ieşirea din fdisk">
Command (m for help): <i>w</i>
</pre>

<p>
Acum că partiţiile dvs. sunt create, puteţi continua cu <uri
link="#filesystems">Crearea Sistemelor de Fişiere</uri>.
</p>

</body>
</subsection>
</section>
<section id="filesystems">
<title>Crearea Sistemelor de Fişiere</title>
<subsection>
<title>Introducere</title>
<body>

<p>
Acum, că partiţiile dvs. sunt create, este timpul să aplicăm un sistem de
fişiere pe acestea. Dacă nu vă pasă ce sistem de fişiere să alegeţi şi sunteţi
mulţumiţi cu ceea ce utilizăm noi implicit în acest manual, continuaţi cu <uri
link="#filesystems-apply">Aplicarea unui Sistem de Fişiere pe o Partiţie</uri>.
Altfel, citiţi mai departe pentru a învăţa despre sistemele de fişiere
disponibile...
</p>

</body>
</subsection>
<subsection>
<title>Sisteme de Fişiere?</title>
<body>

<p>
Sunt disponibile mai multe sisteme de fişiere. Ext2 şi ext3 sunt considerate
stabile pe arhitectura PPC64, reiserfs şi xfs sunt în stadiu experimental. jfs
nu este suportat.
</p>

<p>
<b>ext2</b> este cel mai încercat sistem de fişiere Linux, dar nu conţine
destule informaţii de tip metadata pentru jurnalizare, ceea ce înseamnă că
verificările de rutină ale sistemului de fişiere ext2 la pornirea sistemului
pot dura o perioada considerabilă de timp. Există acum o mulţime de sisteme de
fişiere jurnalizate din noua generaţie ce pot fi verificate pentru consistenţă
foarte repede şi sunt, de aceea, preferate celor corespondente nejurnalizate.
Sistemele de fişiere jurnalizate previn durata lungă la pornirea sistemului
când sistemul de fişiere este într-o stare de inconsitenţă.
</p>

<p>
<b>ext3</b> este versiunea jurnalizată a sistemului de fişiere ext2, oferind
informaţii de jurnalizare de tip metadata pentru recuperări rapide în plus faţă
de alte moduri de îmbunătăţire ca jurnalizarea completă a datelor şi
jurnalizarea ordonată a datelor. ext3 este un sistem de fişiere foarte bun şi
sigur. Conţine o indexare adiţională b-tree, opţiune de indexare ce oferă o
performanţă bună în aproape toate situaţiile. Puteţi activa această indexare
prin adăugarea opţiunii <c>-O dir_index</c> comenzii <c>mke2fs</c>. Pe scurt,
ext3 este un sistem de fişiere excelent.
</p>

<p>
<b>ReiserFS</b> este un sistem de fişiere B*-tree ce oferă în general o
performanţă foarte bună şi depăşeşte mult atât ext2 cât şi ext3 în cazul
fişierelor mici (mai mici de 4K), în cele mai multe cazuri cu un coeficient de
10-15 ori. ReiserFS oferă o scalabilitate foarte bună şi conţine jurnalizare de
tip metadata. Începând cu kernel 2.4.18+, ReiserFS este solid şi utilizabil
atât în cazuri normale cât şi pentru cazuri extreme cum ar fi crearea de
sisteme de fişiere foarte mari, utilizarea multor fişiere foarte mici, fişiere
foarte mari şi directoare conţinând zeci de mii de fişiere.
</p>

<p>
<b>XFS</b> este un sistem de fişiere cu jurnalizare metadata ce are un set de
funcţionalităţi robuste şi este optimizat pentru scalabilitate. Recomandăm
utilizarea acestui sistem de fişiere doar pe sistemele Linux ce conţin discuri
SCSI şi/sau sisteme de stocare pe fibra optică şi care deţin o sursă de
alimentare neîntreruptibilă. Deoarece XFS utilizează într-un mod agresiv
păstrarea datelor tranzitate în RAM, programele ce nu sunt proiectate corect
(cele care nu îşi asigură precauţii la scrierea fişierelor pe disc care sunt
destul de puţine) pot pierde multe date dacă sistemul se opreşte în mod
neaşteptat.
</p>

<p>
<b>JFS</b> este sistemul de fişiere cu jurnalizare de înaltă performanţă al
IBM. A devenit gata pentru producţie şi nu există prea multe înregistrări
pentru a comenta pozitiv sau negativ asupra stabilităţii generale a acestuia în
acest moment.
</p>

</body>
</subsection>
<subsection id="filesystems-apply">
<title>Aplicarea unui Sistem de Fişiere pe o Partiţie</title>
<body>

<p>
Pentru a crea un sistem de fişiere pe o partiţie sau volum, există utilitare
disponibile pentru fiecare sistem de fişiere posibil:
</p>

<table>
<tr>
  <th>Sistem de Fişiere</th>
  <th>Comanda pentru Creare</th>
</tr>
<tr>
  <ti>ext2</ti>
  <ti><c>mke2fs</c></ti>
</tr>
<tr>
  <ti>ext3</ti>
  <ti><c>mke2fs -j</c></ti>
</tr>
<tr>
  <ti>reiserfs</ti>
  <ti><c>mkreiserfs</c></ti>
</tr>
<tr>
  <ti>xfs</ti>
  <ti><c>mkfs.xfs</c></ti>
</tr>
<tr>
  <ti>jfs</ti>
  <ti><c>mkfs.jfs</c></ti>
</tr>
</table>

<p>
Spre exemplu, pentru a avea partiţia rădăcină (<path>/dev/sda4</path> în
exemplul nostru) ca ext3 (ca în exemplul nostru), ar trebui să utilizaţi:
</p>

<pre caption="Aplicarea unui sistem de fişiere pe o partiţie">
# <i>mke2fs -j /dev/sda4</i>
</pre>

<p>
Acum creaţi sistemele de fişiere pe partiţiile sau volumele logice nou create.
</p>

</body>
</subsection>
<subsection>
<title>Activarea Partiţiei Swap</title>
<body>

<p>
<c>mkswap</c> este comanda utilizată pentru a iniţializa partiţiile swap:
</p>

<pre caption="Crearea unei semnături Swap">
# <i>mkswap /dev/hda3</i>
</pre>

<p>
Pentru a activa partiţia swap, utilizaţi <c>swapon</c>:
</p>

<pre caption="Activarea partiţiei swap">
# <i>swapon /dev/hda3</i>
</pre>

<p>
Creaţi şi activaţi partiţia swap utilizând comenzile menţionate anterior.
</p>

</body>
</subsection>
</section>
<section>
<title>Mount-area</title>
<body>

<p>
Acum ca partiţiile dvs. sunt iniţializate şi găzduiesc un sistem de fişiere,
este timpul să mount-aţi aceste partiţii. Utilizaţi comanda <c>mount</c>. Nu
uitaţi să creaţi directoarele de mount pentru fiecare partiţie creată. Ca un
exemplu, vom crea un director de mount şi vom mount-a partiţiile rădăcină şi
boot:
</p>

<warn>
Din cauza unei erori în pachetul e2fsprogs, trebuie să utilizaţi în mod
explicit opţiunea <c>mount -t ext3</c>, în cazul în care utilizaţi un sistem
de fişiere ext3.
</warn>

<pre caption="Mount-area partiţiilor">
# <i>mkdir /mnt/gentoo</i>
# <i>mount /dev/sda4 /mnt/gentoo</i> 
</pre>

<note>
Dacă doriţi ca directorul <path>/tmp</path> să se afle pe o partiţie separată,
asiguraţi-vă că îi schimbaţi permisiunile după mount-are: <c>chmod 1777
/mnt/gentoo/tmp</c>. Aceasta este valabil şi pentru <path>/var/tmp</path>.
</note>

<p>
La final, trebuie să creem fişierele <path>/dev</path> în noua noastră locaţie,
necesare în timpul instalării aplicaţiei bootloader. Aceasta poate fi efectuată
prin referenţierea cu "bind" a sistemului de fişiere <path>/dev</path> prezent
pe mediul Installation CD:
</p>

<pre caption="Referenţierea prin bind a sistemului de fişiere /dev">
# <i>mkdir /mnt/gentoo/dev</i>
# <i>mount -o bind /dev /mnt/gentoo/dev</i>
</pre>

<p>
Trebuie, de asemenea, să utilizăm mount pentru sistemul de fişiere proc (o
interfaţă virtuală cu kernel-ul) în <path>/proc</path>. Dar, mai întâi va
trebui să stocăm fişierele noastre pe partiţii.
</p>

<p>
Continuaţi cu <uri link="?part=1&amp;chap=5">Instalarea Fişierelor de Instalare
Gentoo</uri>.
</p>

</body>
</section>
</sections>
