<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Id: hb-portage-files.xml,v 1.3 2006/11/29 15:08:16 neysx Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<abstract>
Jeigu norite detaliai žinoti „Portage“, jūs turite žinoti, kur ji saugo savo
rinkmenas ir duomenis.
</abstract>

<version>1.8</version>
<date>2006-11-03</date>

<section>
<title>„Portage“ rinkmenos</title>
<subsection>
<title>Konfigūracijos nuorodos</title>
<body>

<p>
Pagal nutylėjimą „Portage“ konfigūracija yra saugoma rinkmenoje
<path>/etc/make.globals</path>. Pažiūrėję į ją pamatysite, kad visa „Portage“
konfigūracija yra nustatoma per kintamuosius. Kokie kintamieji valdo „Portage“
ir ką jie reiškia aprašyta žemiau.
</p>

<p>
Kadangi daugelis konfigūracijos nurodymų skiriasi skirtingoms architektūroms,
„Portage“ taip pat turi konfigūracijos pagal nutylėjimą rinkmenas, kurios yra
jūsų profilio dalis. Jūsų profilis yra nurodomas nuoroda
<path>/etc/make.profile</path>; „Portage“ konfigūracija yra nustatyta jūsų
profilio ir visų vyresnių profilių rinkmenose <path>make.defaults</path>. Mes
paaiškinsime daugiau apie profilius ir katalogą <path>/etc/make.profile</path>
vėliau.
</p>

<p>
Jeigu jūs planuojate pakeisti konfigūracinius kintamuosius, <e>nekeiskite</e>
rinkmenų <path>/etc/make.globals</path> ar <path>make.defaults</path>. Vietoj
to, naudokite pirmumą prieš šias rinkmenas turinčią rinkmeną
<path>/etc/make.conf</path>. Jūs taip pat rasite
<path>/etc/make.conf.example</path>. Kaip ir nurodo pavadinimas,
tai yra pavyzdžių rinkmena - „Portage“ neskaito šios rinkmenos.
</p>

<p>
Jūs taip pat galite apibrėžti „Portage“ konfigūracinį kintamąjį kaip aplinkos
kintamąjį, bet mes to nerekomenduojame.
</p>

</body>
</subsection>
<subsection>
<title>Specifinė profilio informacija</title>
<body>

<p>
Mes jau buvome užsiminę apie katalogą <path>/etc/make.profile</path>. Iš
tikrųjų tai ne katalogas, o simbolinė nuoroda į profilį pagal nutylėjimą,
esantį <path>/usr/portage/profiles</path>, tačau jūs galite susikurti savo
profilius kur nors kitur ir nurodyti į juos. Profilis, į kurį nurodo ši
simbolinė nuoroda, yra jūsų sistemos profilis.
</p>

<p>
Profilyje yra specifinė architektūros informacija skirta „Portage“, tokia kaip
paketų, priklausančių sistemai, atitinkančiai jūsų profilį, sąrašas,
neveikiančių ar užmaskuotų šiam profiliui paketų sąrašas ir t.t.
</p>

</body>
</subsection>
<subsection>
<title>Specifinė naudotojo konfigūracija</title>
<body>

<p>
Kai jūs norite pakeisti „Portage“ elgesį, susijusį su programinės įrangos
diegimu, jums reikia redaguoti rinkmenas esančias <path>/etc/portage</path>.
Jums <e>labai rekomenduojama</e> naudoti rinkmenas, esančias
<path>/etc/portage</path> ir <e>griežtai nepatariama</e> keisti elgesį
naudojant aplinkos kintamuosius!
</p>

<p>
Kataloge <path>/etc/portage</path> jūs galite sukurti šias rinkmenas:
</p>

<ul>
  <li>
    <path>package.mask</path>, kurioje išvardinami paketai, kurių jūs nenorite
    leisti „Portage“ įdiegti
  </li>
  <li>
    <path>package.unmask</path>, kurioje išvardinami paketai, kuriuos jūs
    norite idiegti, nors „Gentoo“ kūrėjai ir griežtai nepataria jums jų
    įsirašyti.
  </li>
  <li>
    <path>package.keywords</path>, kurioje išvardinami paketai, kuriuos jūs
    norite įdiegti, nors jie ir nelaikomi tinkamais jūsų sistemai ar
    architektūrai (kol kas).
  </li>
  <li>
    <path>package.use</path>, kurioje išvardinamos USE vėliavėlės, kurias jūs
    norite naudoti tam tikriems paketams, o ne visai sistemai.
  </li>
</ul>

<p>
Daugiau informacijos apie katalogą <path>/etc/portage</path> ir pilną sąrašą 
rinkmenų, kurias jūs galite jame sukurti, galite rasti „Portage“ žinyno
puslapyje:
</p>

<pre caption="„Portage“ žinyno puslapio skaitymas">
$ <i>man portage</i>
</pre>

</body>
</subsection>
<subsection>
<title>„Portage“ rinkmenų ir katalogų vietų pakeitimas</title>
<body>

<p>
Anksčiau paminėtos konfigūracinės rinkmenos negali būti saugomos kur nors kitur
- „Portage“ visada ieškos šių konfigūracinių rinkmenų būtent tose vietose.
Tačiau įvairiems tikslams „Portage“ naudoja daug kitų vietų: kompiliavimo
katalogą, pirminio kodo saugyklą, „Portage“ medžio vietą...
</p>

<p>
Visiems šiems tikslams pagal nutylėjimą yra skirtos gerai žinomos vietos, bet
jos gali būti pakeistos pagal jūsų skonį naudojant rinkmeną
<path>/etc/make.conf</path>. Likusi šio skyriaus dalis aiškina, kokias
specialios paskirties vietas „Portage“ naudoja ir kaip jas pakeisti savo
rinkmenų išdėstymo sistemoje.
</p>

<p>
Tačiau šis dokumentas nėra žinynas. Jeigu jums reikia 100% aprašymo, jums
derėtų pasiskaityti „Portage“ ir <path>make.conf</path> žinynų puslapius:
</p>

<pre caption="„Portage“ ir make.conf žinynų puslapių skaitymas">
$ <i>man portage</i>
$ <i>man make.conf</i>
</pre>

</body>
</subsection>
</section>
<section>
<title>Rinkmenų saugojimas</title>
<subsection>
<title>„Portage“ medis</title>
<body>

<p>
„Portage“ medžio vieta pagal nutylėjimą yra <path>/usr/portage</path>. Tai
apibrėžiama kintamuoju PORTDIR. Kai jūs išsaugojate „Portage“ medį kitur
(pakeisdami šį kintamąjį), nepamirškite atitinkamai pakeisti ir
<path>/etc/make.profile</path> simbolinės nuorodos.
</p>

<p>
Jeigu jūs pakeisite kintamąjį PORTDIR, jums taip pat vertėtų pakeisti šiuos
kintamuosius, nes jie nepastebi PORTDIR pasikeitimo. Taip yra dėl „Portage“
kintamųjų valdymo būdo: PKGDIR, DISTDIR, RPMDIR.
</p>

</body>
</subsection>
<subsection>
<title>Dvejetainiai paketai</title>
<body>

<p>
Nors „Portage“ pagal nutylėjimą nenaudoja dvejetainių paketų, jiems ji turi
platų palaikymą. Kai jūs pareikalausite „Portage“ dirbti su dvejetainiais
paketais, ji ieškos jų kataloge <path>/usr/portage/packages</path>. Šią vietą
nurodo kintamasis PKGDIR. 
</p>

</body>
</subsection>
<subsection>
<title>Pirminiai tekstai</title>
<body>

<p>
Programos pirminiai tekstai pagal nutylėjimą yra įrašomi į katalogą
<path>/usr/portage/distfiles</path>. Šią vietą nurodo kintamasis DISTDIR.
</p>

</body>
</subsection>
<subsection>
<title>RPM rinkmenos</title>
<body>

<p>
Nors „Portage“ ir negali naudoti RPM rinkmenų, ji gali jas sukurti naudodama
komandą <c>ebuild</c> (žiūrėkite skyrių <uri link="?part=3&amp;chap=6">Programa
ebuild</uri>). Pagal nutylėjimą vieta, kurioje „Portage“ įrašo RPM rinmkmenas
yra <path>/usr/portage/rpm</path>, ir ją nurodo kintamasis RPMDIR.
</p>

</body>
</subsection>
<subsection>
<title>„Portage“ duomenų bazė</title>
<body>

<p>
„Portage“ išsisaugo informaciją apie jūsų sistemos būklę (kokie paketai yra
idiegti, kokiam paketui priklauso kokios rinkmenos, ...) kataloge
<path>/var/db/pkg</path>. <e>Neredaguokite</e> šių rinkmenų rankiniu būdu! Tai
gali sugadinti „Portage“ žinias apie jūsų sistemą.
</p>

</body>
</subsection>
<subsection>
<title>„Portage“ podėlis</title>
<body>

<p>
„Portage“ podėlis (su modifikavimo laikais, virtualais, priklausomybių medžio
informacija, ...) yra kataloge <path>/var/cache/edb</path>. Ši vieta tikrai yra
podėlis: jūs galite ją išvalyti, jeigu nevykdote jokios su „Portage“ susijusios
programos.
</p>

</body>
</subsection>
</section>
<section>
<title>Programinės įrangos kompiliavimas</title>
<subsection>
<title>Laikinosios „Portage“ rinkmenos</title>
<body>

<p>
Laikinosios „Portage“ rinkmenos pagal nutylėjimą yra įrašomos į katalogą
<path>/var/tmp</path>. Tai nurodo kintamasis PORTAGE_TMPDIR.
</p>

<p>
Jeigu jūs pakeisite kintamajį PORTAGE_TMPDIR, jums taip pat vertėtų pakeisti
šiuos kintamuosius, nes jie nepastebi PORTAGE_TMPDIR pasikeitimo. Taip yra dėl
„Portage“ kintamųjų valdymo būdo: BUILD_PREFIX.
</p>

</body>
</subsection>
<subsection>
<title>Kompiliavimo katalogas</title>
<body>

<p>
„Portage“ sukuria specialius kompiliavimo katalogus kiekvienam paketui ji įrašo
kataloge <path>/var/tmp/portage</path>. Šią vietą nurodo kintamasis
BUILD_PREFIX.
</p>

</body>
</subsection>
<subsection>
<title>Veikiančios rinkmenų išdėstymo sistemos vieta</title>
<body>

<p>
Pagal nutylėjimą „Portage“ įdiegia visas rinkmenas į esamą rinkmenų išdėstymo
sistemą (<path>/</path>), bet jūs galite tai pakeisti aplinkos kintamuoju ROOT.
Tai yra naudinga kai jūs norite sukurti naujus sistemos atvaizdus.
</p>

</body>
</subsection>
</section>
<section>
<title>Žurnalizavimo savybės</title>
<subsection>
<title>Paketų žurnalizavimas</title>
<body>

<p>
„Portage“ gali kurti žurnalizavimo rinkmenas kiekvienam paketui, bet tik kai
kintamasis PORT_LOGDIR nurodo vietą, į kurią leidžiama rašyti „Portage“
(portage naudotojui). Pagal nutylėjimą šis kintamasis yra neapibrėžtas. Jeigu
nenustatysite PORT_LOGDIR, negausite jokių kompiliavimo žurnalų,
tačiau galite gauti kelis žurnalus iš naujojo <c>elog</c>. Jei esate apibrėžę
PORT_LOGDIR ir naudojate elog, gausite kompiliavimo žurnalus ir bet kuriuos
žurnalus, išsaugotus elog, kaip paaiškinta žemiau.
</p>

<p>
„Portage“ siūlo lankstų žurnalizavimo valdymą naudojant <c>elog</c>.
</p>

<ul>
  <li>
    PORTAGE_ELOG_CLASSES: Čia jūs nustatote, kokios rūšies žinutės turėtų būti
    žurnalizuojamos. Galite naudoti tarpais atskirtų <c>info</c>, <c>warn</c>,
    <c>error</c> ir <c>log</c> derinį.
  </li>
  <li>
    <ul>
      <li>
        info: Žurnalizuoja „einfo“ pranešimus, atspausdintus ebuild rinkmenos
      </li>
      <li>
        warn: Žurnalizuoja „ewarn“ pranešimus, atspausdintus ebuild rinkmenos
      </li>
      <li>
        error: Žurnalizuoja „eerror“ pranešimus, atspausdintus ebuild rinkmenos
      </li>
      <li>
        log: Žurnalizuoja „elog“ pranešimus, esančius kai kuriose ebuild
        rinkmenose
      </li>
    </ul>
  </li>
  <li>
    PORTAGE_ELOG_SYSTEM: Atrenkamas(-i) modulis(-iai) žurnalizavimo pranešimų
    apdorojimui. Jei paliktas tuščias, žurnalizavimas yra išjungtas. Galite
    naudoti bet kokį tarpais atskirtų <c>save</c>, <c>custom</c>, <c>syslog</c>
    ir <c>mail</c> derinį. Jūs privalote atrinkti bent vieną modulį, kad
    galėtumėte naudoti elog.
  </li>
  <li>
    <ul>
      <li>
        save: Išsaugo po vieną žurnalą paketui <path>$PORT_LOGDIR/elog</path>
        arba <path>/var/log/portage/elog</path>, jei $PORT_LOGDIR neapibrėžtas.
      </li>
      <li>
        custom: Perduoda visus pranešimus kintamuoju $PORTAGE_ELOG_COMMAND
        naudotojo apibrėžtai komandai; tai aptarsime vėliau.
      </li>
      <li>
        syslog: Siunčia visus pranešimus įdiegtam sistemos žurnalizavimo
        įrankiui.
      </li>
      <li>
        mail: Perduoda visus pranešimus kintamuoju $PORTAGE_ELOG_MAILURI
        naudotojo apibrėžtam pašto serveriui; tai aptarsime vėliau. elog pašto
        funkcijoms reikalingas &gt;=<c>portage-2.1.1</c> paketas.
      </li>
    </ul>
  </li>
  <li>
    PORTAGE_ELOG_COMMAND: Naudojama tik kai aktyvintas <c>custom</c> modulis.
    Čia nurodoma komanda žurnalizavimo pranešimų apdorojimui. Atkreipkite
    dėmesį, kad jūs galite panaudoti du kintamuosius: ${PACKAGE} yra paketo
    pavadinimas ir versija, o ${LOGFILE} yra absoliutusis kelias iki
    žurnalizavimo rinkmenos. Štai vienas galimas naudojimas:
  </li>
  <li>
    <ul>
      <li>
        PORTAGE_ELOG_COMMAND="/path/to/logger -p '\${PACKAGE}' -f '\${LOGFILE}'"
      </li>
    </ul>
  </li>
  <li>
    PORTAGE_ELOG_MAILURI: Čia yra nuostatos <c>mail</c> moduliui, tokios kaip
    adresas, naudotojas, slaptažodis, pašto serveris ir prievado numeris.
    Numatytoji nuostata yra "root@localhost localhost".
  </li>
  <li>
    Štai pavyzdys smtp serveriui, kuris reikalauja naudotojo vardo ir
    slaptažodžio prisijungiant prie tam tikro prievado (numatytasis yra 25
    prievadas):
  </li>
  <li>
    <ul>
      <li>
        PORTAGE_ELOG_MAILURI="naudotojas@kažkokia.sritis
        naudotojo_vardas:slaptažodis@smtp.kažkokia.sritis:995"
      </li>
    </ul>
  </li>
  <li>
    PORTAGE_ELOG_MAILFROM: Leidžia nustatyti laukelyje „kas“ („from“) rodomą
    adresą žurnalų laiškuose; jei nenustatytas, numatytoji reikšmė yra
    „portage“.
  </li>
  <li>
    PORTAGE_ELOG_MAILSUBJECT: Leidžia sukurti temos (subject) eilutę žurnalų
    laiškams. Atkreipkite dėmesį, kad jūs galite panaudoti du kintamuosius:
    ${PACKAGE} parodys paketo pavadinimą ir versiją, o ${HOST} yra kompiuterio,
    kuriame yra paleista „Portage“, pilnas sudėtinis srities vardas (fully
    qualified domain name).
  </li>
  <li>Štai vienas galimas naudojimas:</li>
  <li>
    <ul>
      <li>
        PORTAGE_ELOG_MAILSUBJECT="paketas \${PACKAGE} įdiegtas \${HOST} su
        keliais pranešimais"
      </li>
    </ul>
  </li>
</ul>

<impo>
Jeigu jūs su „Portage“ 2.0.* naudojote <c>enotice</c>, turite visiškai
pašalinti enotice, kadangi ji nėra suderinama su elog.
</impo>

</body>
</subsection>
</section>
</sections>
