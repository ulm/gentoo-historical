<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Id: hb-install-x86+amd64-disk.xml,v 1.1 2006/11/29 15:08:16 neysx Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<abstract>
Norėdami įdiegti „Gentoo“, privalote sukurti reikalingus skirsnius. Šiame
skyriuje aprašoma, kaip suskaidyti standųjį diską tolesniam naudojimui.
</abstract>

<version>4.1</version>
<date>2006-11-02</date>

<section>
<title>Įvadas į blokinius įrenginius</title>
<subsection>
<title>Blokiniai įrenginiai</title>
<body>

<p>
Pirmiausiai apžvelgsime „Gentoo Linux“ bei bendruosius „Linux“ sistemų diskinių
įrenginių aspektus, įskaitant ir „Linux“ rinkmenų sistemas, skirsnius bei
blokinius įrenginius. Susipažinę su diskais bei rinkmenų sistemomis bei jų
ypatybėmis, galėsite tęsti „Gentoo Linux“ diegimą, sukurdami būsimosios jūsų
sistemos skirsnius bei rinkmenų sistemas.
</p>

<p>
Pradžiai susipažinkime su <e>blokiniais įrenginiais</e>. Turbūt dažniausiai
sutinkamas blokinis įrenginys yra pirmąjį IDE diskinį kaupiklį įvardijantis
įrenginys: <path>/dev/hda</path>. Jei jūsų kompiuteryje naudojamas SCSI ar SATA
sąsajos kaupiklis, tai pirmasis diskinis kaupiklis bus įvardijamas
<path>/dev/sda</path>.
</p>

<p>
Blokiniai įrenginiai pateikia abstrakčią fizinio diskinio kaupiklio sąsają.
Vartotojo programos gali kreiptis į diskinį kaupiklį, nesigilindamos nei į jo
tipą (IDE, SCSI), nei į kitus galimus ypatumus. Programai diskinis kaupiklis
pateikiamas kaip vienas masyvas, sudarytas iš laisvai adresuojamų 512 baitų
dydžio blokų.
</p>

</body>
</subsection>
<subsection>
<title>Skirsniai</title>
<body>

<p>
Nors teoriškai „Linux“ sistema gali naudoti visą jūsų kompiuterio diską, tačiau
beveik niekada to nėra daroma. Vietoje to, vienas blokinis įrenginys yra
suskaidomas į keletą mažesnių ir lengviau apdorojamų blokinių įrenginių, kurie
<keyval id="arch"/> architektūros kompiuteriuose yra vadinami disko
<e>skirsniais</e>.
</p>

<p>
Disko skirsniai yra skirstomi į tris tipus: <e>pirminis</e>, <e>išplėstinis</e>
ir <e>loginis</e>
</p>

<p>
<e>Pirminis</e> skirsnis yra tas skirsnis, kuris yra aprašomas pagrindiniame
įkrovos sektoriuje (MBR - „Master Boot Record“). Kadangi MBR yra labai mažas,
jam tėra paskirta tik 512 baitų, todėl jame galima aprašyti ne daugiau keturių
pirminių skirsnių (nuo <path>/dev/hda1</path> iki <path>/dev/hda4</path>).
</p>

<p>
<e>Išplėstinis</e> skirsnis yra tam tikro tipo pirminis skirsnis (t.y. jis turi
būti vienas iš keturių pirminių skirsnių), kuriame gali būti sukuriami
papildomi skirsniai. Sudarant asmeninio kompiuterio disko skaidymo standartą
tokio skirsnio nebuvo numatyta, tačiau ilgainiui keturių disko skirsnių tapo
per mažai. Dėl šios priežasties buvo nuspręsta sukurti naują skirsnio tipą,
kuriame galima būtų sukurti papildomus skirsnius ir tuo pačiu neprarasti
suderinamumo su senesnėmis sistemomis.
</p>

<p>
<e>Loginis</e> skirsnis yra skirsnis, sukurtas išplėstinio skirsnio viduje. Šie
skirsniai aprašomi ne MBR sektoriuje, tačiau pačio skirsnio viduje.
</p>

</body>
</subsection>
<subsection>
<title>Sudėtingesnės laikmenos</title>
<body>

<p>
<keyval id="arch"/> architektūros diegimo kompaktiniai diskai yra suderinami su
EVMS ir LVM2 sistemomis. EVMS ir LVM2 leidžia padidinti skirsnių sudarymo
lankstumą. Nors diegimo nurodymuose daugiausia dėmesio yra skiriama įprastiems
skirsniams, tačiau tie, kuriems gali reikėti EVMS ir LVM2 sistemų, galės jomis
pasinaudoti.
</p>

</body>
</subsection>
</section>
<section>
<title>Skirsnių schemos sudarymas</title>
<subsection>
<title>Įprastinis skaidymas skirsniais</title>
<body>
<p>
Jei jūs nenorite sudaryti nuosavos skaidymo į skirsnius schemos, tai galite
naudotis šiame vadove pateikiama skaidymo schema:
</p>

<table>
<tr>
  <th>Skirsnis</th>
  <th>Rinkmenų sistema</th>
  <th>Dydis</th>
  <th>Aprašas</th>
</tr>
<tr>
  <ti><path>/dev/hda1</path></ti>
  <ti>ext2</ti>
  <ti>32M</ti>
  <ti>Įkrovos skirsnis</ti>
</tr>
<tr>
  <ti><path>/dev/hda2</path></ti>
  <ti>(swap)</ti>
  <ti>512M</ti>
  <ti>Virtualios atmintinės (Swap) skirsnis</ti>
</tr>
<tr>
  <ti><path>/dev/hda3</path></ti>
  <ti>ext3</ti>
  <ti>Likusi disko dalis</ti>
  <ti>Pagrindinis sistemos (root) skirsnis</ti>
</tr>
</table>

<p>
Jei jus domina kokio dydžio ir kiek skirsnių reikia sukurti, tai skaitykite
toliau. Priešingu atveju tęskite diegimą, sudarydami kompiuterio disko
skirsnius, atvertę <uri link="#fdisk">Disko skaidymas, naudojant fdisk</uri>.
</p>

</body>
</subsection>
<subsection>
<title>Kiek daug ir kokių didelių?</title>

<body>

<p>
Skirsnių skaičius labai priklauso nuo aplinkos, kurioje bus naudojamas
kompiuteris. Pavyzdžiui, jei kompiuteryje planuojate sukurti daug vartotojų,
tai norėdami padidinti saugumą ir palengvinti rezervinių kopijų darymą
greičiausiai kursite atskirą skirsnį <path>/home</path> katalogui. Jei naująją
„Gentoo“ sistemą planuojate naudoti kaip pašto tarnybinę stotį, tai
<path>/var</path>, kuriame yra saugomas visos pašto žinutės, turėtų būti
atskirame skirsnyje. Priežastis tokia pati, kaip ir <path>/home</path> atveju:
didesnis saugumas ir paprastesnis archyvavimas. Kurdami skirsnius
<path>/usr</path> tikrai paskirkite daug vietos, vien „Portage“ sistemos medis,
be papildomų išeities tekstų, užims daugiau nei 500 MB.
</p>

<p>
Kaip matote, disko vietos skaidymas labai priklauso nuo to, ką norite pasiekti.
Atskiri skirsniai ar tomai suteikia šiuos privalumus:
</p>

<ul>
<li>
  Kiekvienam skirsniui ar tomui galite pasirinkti geriausiai veikiančią
  rinkmenų sistemą.
</li>
<li>
  Visai sistemai nepritrūks disko vietos, jei kokia nors blogai veikianti
  programa pradės be saiko rašyti duomenis į disko skirsnį ar tomą.
</li>
<li>
  Jei reikia, rinkmenų sistemos patikrinimo laiką galima sumažinti, vienu metu
  tikrinant keletą skirsnių. Tiesa, tikrinimo laikas labiau sutrumpėja,
  naudojant keletą diskų, o ne keletą skirsnių.
</li>
<li>
  Sistemos saugumas gali būti padidintas, dalį skirsnių ar tomų prijungiant tik
  skaitymui (read-only), neleidžiant keisti vartotojo teisių (nosuid, setuid
  atributai ignoruojami) ar uždraudžiant programų vykdymą iš šių rinkmenų
  (noexec, vykdymo atributai ignoruojami) ir pan.
</li>
</ul>

<p>
Tačiau skaidymas į skirsnius turi vieną didelį trūkumą: blogai suskaidžius gali
susidaryti situacija, kai viename skirsnyje bus daug laisvos vietos, o kitame
jos jau truks. Be to, reikia nepamiršti, kad SCSI ir SATA diskiniams
kaupikliams numatyta ne daugiau 15 skirsnių.
</p>

<p>
Žemiau pateiksime pavyzdinį 20 GB disko skaidymą į skirsnius. Šis kompiuteris
buvo naudojamas, kaip demonstracinis nešiojamasis kompiuteris, kuriame veikė
WWW, pašto tarnybos, naudojama GNOME vartotojo aplinka ir t.t.:
</p>

<pre caption="Rinkmenų sistemų naudojimo pavyzdys">
$ <i>df -h</i>
Filesystem    Type    Size  Used Avail Use% Mounted on
/dev/hda5     ext3    509M  132M  351M  28% /
/dev/hda2     ext3    5.0G  3.0G  1.8G  63% /home
/dev/hda7     ext3    7.9G  6.2G  1.3G  83% /usr
/dev/hda8     ext3   1011M  483M  477M  51% /opt
/dev/hda9     ext3    2.0G  607M  1.3G  32% /var
/dev/hda1     ext2     51M   17M   31M  36% /boot
/dev/hda6     swap    516M   12M  504M   2% &lt;not mounted&gt;
<comment>(Nepaskirstyta disko vieta, palikta ateities reikmėms: 2 GB)</comment>
</pre>

<p>
<path>/usr</path> skirsnis beveik pilnas (83% užimta), tačiau po to, kai yra
įdiegiama visa reikiama programinė įranga, duomenų kiekis <path>/usr</path>
skirsnyje taip nedidėja. Nors atrodytų, kad <path>/var</path> skirsniui
paskirti 2 GB disko vietos yra kiek per daug, tačiau nepamirškite, kad
„Portage“ sistema <path>/var</path> naudoja programų kompiliavimo metu. Jei
<path>/var</path> norite paskirti mažiau, tarkime 1 GB, tai jums teks pakeisti
<c>PORTAGE_TMPDIR</c> kintamojo reikšmę <path>/etc/make.conf</path> rinkmenoje
ir nurodyti skirsnį, turintį daug laisvos vietos. Jos tikrai prireiks
kompiliuojant ypač dideles programas, tokias kaip „OpenOffice“.
</p>

</body>
</subsection>
</section>
<section id="fdisk">
<title>Disko skaidymas, naudojant fdisk</title>
<subsection>
<body>

<p>
Žemiau paaiškinsime, kaip sudaryti anksčiau aprašytą pavyzdinį skaidymą į
skirsnius:
</p>

<table>
<tr>
  <th>Skirsnis</th>
  <th>Aprašas</th>
</tr>
<tr>
  <ti><path>/dev/hda1</path></ti>
  <ti>Įkrovos skirsnis</ti>
</tr>
<tr>
  <ti><path>/dev/hda2</path></ti>
  <ti>Virtualios atmintinės (Swap) skirsnis</ti>
</tr>
<tr>
  <ti><path>/dev/hda3</path></ti>
  <ti>Pagrindinis (Root) skirsnis</ti>
</tr>
</table>

<p>
Pakeiskite skaidymą į skirsnius pagal jūsų poreikius.
</p>

</body>
</subsection>

<subsection>
<title>Peržiūrėti dabartinį skaidymą į skirsnius</title>
<body>

<p>
<c>fdisk</c> yra populiarus ir daug galimybių suteikiantis disko skaidymo
įrankis. Sužadinkite <c>fdisk</c> jūsų pasirinktam diskui (pavyzdyje naudosime
<path>/dev/hda</path>):
</p>

<pre caption="fdisk sužadinimas">
# <i>fdisk /dev/hda</i>
</pre>

<p>
Sužadinus <c>fdisk</c>, jus pasitiks maždaug tokia komandinė eilutė:
</p>

<pre caption="fdisk komandinė eilutė">
Command (m for help):
</pre>

<p>
Parašykite komandą <c>p</c>, kad pamatytumėte esamą skirsnių lentelę:
</p>

<pre caption="Pavyzdinis disko skaidinys">
Command (m for help): <i>p</i>

Disk /dev/hda: 240 heads, 63 sectors, 2184 cylinders
Units = cylinders of 15120 * 512 bytes

Device Boot    Start       End    Blocks   Id  System
/dev/hda1             1        14    105808+  83  Linux
/dev/hda2            15        49    264600   82  Linux swap
/dev/hda3            50        70    158760   83  Linux
/dev/hda4            71      2184  15981840    5  Extended
/dev/hda5            71       209   1050808+  83  Linux
/dev/hda6           210       348   1050808+  83  Linux
/dev/hda7           349       626   2101648+  83  Linux
/dev/hda8           627       904   2101648+  83  Linux
/dev/hda9           905      2184   9676768+  83  Linux

Command (m for help):
</pre>

<p>
Pavyzdyje aprašomame diske yra sukurti septyni skirsniai su „Linux“ rinkmenų
sistemomis (žymimomis „Linux“) ir vienas virtualiosios atmintinės skirsnis
(pažymėtas „Linux swap“).
</p>

</body>
</subsection>
<subsection>
<title>Skirsnių šalinimas</title>
<body>

<p>
Pirmiausia pašalinkime visus disko skirsnius. Skirsnio pašalinimui surinkite
komandą <c>d</c>. Pavyzdžiui <path>/dev/hda1</path> ištrynimui:
</p>

<pre caption="Skirsnio šalinimas">
Command (m for help): <i>d</i>
Partition number (1-4): <i>1</i>
</pre>

<p>
Įvykdžius šią komandą, skirsnis yra pažymimas šalinimui. Nors jis dar nėra
pašalintas, tačiau skirsnių lentelėje (iškviečiamoje komanda <c>p</c>) jis jau
nebebus rodomas. Skirsniai bus pašalinti, tik įrašius visus skirsnių lentelės
pakeitimus į diską. Taigi suklydę ir pašalinę ne tą skirsnį, kurį norėjote,
galite nutraukti skaidymą, neišsaugodami pakeitimų. Tiesiog surinkite komandą
<c>q</c> ir spauskite „Enter“.
</p>

<p>
Norėdami iš tiesų pašalinti visus skirsnius, nuosekliai peržiūrėkite skirsnių
lentelę, surinkdami <c>p</c> ir šalindami reikiamus skirsnius, rinkdami komandą
<c>d</c> ir nurodydami likusio skirsnio numerį. Galiausiai turėtų likti tuščia
skirsnių lentelė:
</p>

<pre caption="Tuščia skirsnių lentelė">
Disk /dev/hda: 30.0 GB, 30005821440 bytes
240 heads, 63 sectors/track, 3876 cylinders
Units = cylinders of 15120 * 512 = 7741440 bytes

Device Boot    Start       End    Blocks   Id  System

Command (m for help):
</pre>

<p>
Taigi, turėdami vis dar atmintyje saugomą tuščią skirsnių lentelę, jau esame
pasiruošę sukurti naujus skirsnius. Pavyzdyje naudosime anksčiau minėtą
skirsnbių lentelę, todėl, jei nenorite lygiai tokio pat skaidinio, nesekite šių
instrukcijų paraidžiui!
</p>

</body>
</subsection>
<subsection>
<title>Įkrovos skirsnio sukūrimas</title>
<body>

<p>
Pirmiausia sukursime mažą įkrovos skirsnį. Sukurkime naują skirsnį surinkę
komandą <c>n</c> ir komanda <c>p</c> nurodykime, kad tai turi būti pirminis
skirsnis. Tai turėtų būti pirmasis skirsnis, taigi vėliau spauskite <c>1</c>.
Paprašius įvesti pirmojo cilindro numerį, tiesiog spauskite „Enter“. Paprašius
nurodyti paskutinio cilindro numerį, nurodykite <c>+32M</c>, taip pranešdami
programai, kad norite sukurti 32 MB dydžio skirsnį:
</p>

<pre caption="Įkrovos skirsnio sukūrimas">
Command (m for help): <i>n</i>
Command action
  e   extended
  p   primary partition (1-4)
<i>p</i>
Partition number (1-4): <i>1</i>
First cylinder (1-3876, default 1): <comment>(Hit Enter)</comment>
Using default value 1
Last cylinder or +size or +sizeM or +sizeK (1-3876, default 3876): <i>+32M</i>
</pre>

<p>
Sukūrę naują skirsnį ir įvedę komandą <c>p</c>, turėtumėte matyti štai tokią
skirsnių lentelę:
</p>

<pre caption="Įkrovos skirsnis sukurtas">
Command (m for help): <i>p</i>

Disk /dev/hda: 30.0 GB, 30005821440 bytes
240 heads, 63 sectors/track, 3876 cylinders
Units = cylinders of 15120 * 512 = 7741440 bytes

Device Boot    Start       End    Blocks   Id  System
/dev/hda1          1        14    105808+  83  Linux
</pre>

<p>
Šis skirsnis turi būti įkraunamasis. Norėdami perjungti aktyvaus skirsnio žymą,
surinkite komandą <c>a</c> ir nurodykite kurio skirsnio aktyvumo žymą norite
pakeisti. Mūsų atveju, tai <c>1</c>. Surinkus komandą <c>p</c> dar kartą,
pamatysite, kad pirmasis skirsnis „Boot“ stulpelyje yra pažymėtas
<path>*</path>.
</p>

</body>
</subsection>
<subsection>
<title>Virtualios atmintinės skirsnio kūrimas</title>
<body>

<p>
Dabar sukurkime virtualiosios amtintinės skirsnį. Tam dar kartą surinkite
komandą <c>n</c> ir paspaudę <c>p</c> nurodykite, kad norite sukurti pirminį
skirsnį. Paspaudę <c>2</c>, nurodykite, kad „fdisk“ sukurtų antrąjį pirminį
skirsnį. Mūsų atveju, tai <path>/dev/hda2</path>. Paprašius nurodyti pirmąjį
cilindrą tiesiog spauskite „Enter“, paprašius paskutiniojo, nurodykite
<c>+512M</c>, kad būtų sukurtas 512 MB dydžio skirsnis. Sukūrę naują skirsnį,
pakeiskite jo tipą, davę komandą <c>t</c> ir parašę <c>2</c> nurodykite, kad
reikia keisti antrojo pirminio skirsnio tipą. Paprašius nurodyti naują skirsnio
tipą, parašykite <c>82</c>, tokiu būdu paversdami skirsnį į „Linux swap“ tipą.
Pabaigus šiuos žingsius, komanda <c>p</c> turėtų rodyti maždau tokią skirsnių
lentelę:
</p>

<pre caption="Skirsnių sarašas, sukūrus virtualios atmintinės skirsnį">
Command (m for help): <i>p</i>

Disk /dev/hda: 30.0 GB, 30005821440 bytes
240 heads, 63 sectors/track, 3876 cylinders
Units = cylinders of 15120 * 512 = 7741440 bytes

Device Boot    Start       End    Blocks   Id  System
/dev/hda1 *        1        14    105808+  83  Linux
/dev/hda2         15        81    506520   82  Linux swap
</pre>

</body>
</subsection>
<subsection>
<title>Pagrindinio (root) skirsnio kūrimas</title>
<body>

<p>
Galiausiai sukurkime pagrindinį skirsnį. Tam komanda <c>n</c> sukurkite skirsnį
ir paspaudę <c>p</c> liepkite kurti pirminį skirsnį. Paspaudę <c>3</c>
nurodykite, kad tai bus trečiasis pirminis skirsnis. Paprašius įvesti pirmąjį
skirsnio cilindrą, spauskite „Enter“. Paprašius nurodyti paskutinį skirsnio
cilindrą, taip pat spauskite „Enter“, taip sukursite skirsnį, užimantį visą
likusią disko dalį. Sukūrus visus skirsnius ir davus komandą <c>p</c>
išspausdinti skirsnių lentelę, turėtumėte pamatyti maždaug tokį vaizdą:
</p>

<pre caption="Skirsnių lentelė, sukūrus pagrindinį skirsnį">
Command (m for help): <i>p</i>

Disk /dev/hda: 30.0 GB, 30005821440 bytes
240 heads, 63 sectors/track, 3876 cylinders
Units = cylinders of 15120 * 512 = 7741440 bytes

Device Boot    Start       End    Blocks   Id  System
/dev/hda1 *        1        14    105808+  83  Linux
/dev/hda2         15        81    506520   82  Linux swap
/dev/hda3         82      3876  28690200   83  Linux
</pre>

</body>
</subsection>
<subsection>
<title>Disko skaidinio išsaugojimas</title>
<body>

<p>
Norėdami išsaugoti disko skaidinį ir išeiti iš <c>fdisk</c>, surinkite komandą
<c>w</c>.
</p>

<pre caption="Išsaugoti ir išeiti iš „fdisk“">
Command (m for help): <i>w</i>
</pre>

<p>
Sukūrę skirsnius, galite tęsti diegimą, skaitydami skyrių <uri
link="#filesystems">Rinkmenų sistemų kūrimas skirsnyje</uri>.
</p>

</body>
</subsection>
</section>
<section id="filesystems">
<title>Rinkmenų sistemų kūrimas</title>
<subsection>
<title>Įvadas</title>
<body>

<p>
Sukurtuose skirsniuose dabar reikia sudaryti rinkmenų sistemas. Jei jums ne
itin rūpi, kokią rinkmenų sistemą rinktis, ir manote, kad jums tiks įprastinės
rinkmenų sistemos, siūlomos šiame vadove, tai galite tęsti diegimą, atvertę
<uri link="#filesystems-apply">Rinkmenų sistemos sūkurimas skirsnyje</uri>
skyrių. Jei norite daugiau sužinoti apie rinkmenų sistemas - skaitykite toliau.
</p>

</body>
</subsection>
<subsection>
<title>Rinkmenų sistemos?</title>
<body>

<p test="func:keyval('arch')='x86'">
„Linux“ branduolys yra suderinamas su labai įvairiomis rinkmenų sistemomis. Mes
apžvelgsime ext2, ext3, „ReiserFS“, XFS ir JFS rinkmenų sistemas, nes jos
dažniausiai yra naudojamos „Linux“ sistemose.
</p>

<p test="func:keyval('arch')='AMD64'">
Palaikomos yra kelios rinkmenų išdėstymo sistemos. Kai kurios iš jų amd64
architektūroje yra stabilios, kai kurios - ne. Šios rinkmenų išdėstymo sistemos
yra stabilios: ext2 ir ext3. jfs ir reiserfs gali veikti, bet jas dar reikia
labiau išbandyti. Jei esate tikrai drąsus, galite išbandyti nepalaikomas
rinkmenų išdėstymo sistemas.
</p>

<p>
<b>ext2</b> yra laiko patikrinta „Linux“ sistema, tačiau joje nėra numatya
galimybės vesti metaduomenų žurnalą. Savo ruožtu, tai reiškia, kad įkrovos metu
vykdoma ext2 rinkmenų sistemos patikra gali užtrukti gana ilgai. Šiuo metu yra
sukurta ne viena naujesnė ir įvykių žurnalą vedanti rinkmenų sistema, kuri gali
būti patikrinta žymiai greičiau. Tuo pačiu yra galima gerokai sutrumpinti
kompiuterio įkrovą, jei rinkmenų sistema buvo palikta neapibrėžtoje būsenoje.
</p>

<p>
<b>ext3</b>, tai žurnalinė ext2 rinkmenų sistemos versija, kurioje numatytas
metaduomenų žurnalas, leidžiantis greitai atkurti teisingą rinkmenų sistemos
būseną. Joje taip pat numatyta galimybė vesti pilną arba nuoseklų duomenų
žurnalą. Šioje rinkmenų sistemoje yra naudojamas dvejetainio medžio principu
sudaromas indeksas, leidžiantis užtikrinti reikiamą rinkmenų sistemos
spartą visose situacijose. Trumpai tariant, ext3 yra puiki rinkmenų sistema.
</p>

<p>
<b>ReiserFS</b> yra dvejetainio medžio struktūromis paremta sistema, kuri
pasižymi didele sparta. Apdorojant mažas rinkmenas (iki 4 KB) „ReiserFS“
rinkmenų sistema ext2 ir ext3 dažnai yra spartesnė 10 - 15 kartų. „ReiserFS“
rinkmenų sistemą galima labai sėkmingai plėsti, joje taip pat numatytas
metaduomenų žurnalų vedimas. „ReiserFS“ yra tinkama naudoti tiek paprastiems
kompiuteriams, tiek ir išskirtiniams atvejams: didelėms rinkmenų sistemoms,
didelio rinkmenų skaičiaus saugojimas, labai didelių rinkmenų apdorojimas ar
katalogų su dešimtimis tūkstančių rinkmenų sudarymas.
</p>

<p>
<b>XFS</b>, tai žurnalinė rinkmenų sistema, kurioje numatyta nemažai naudingų
funkcijų. Ji gerai pritaikyta sistemos poreikių augimui patenkinti. Šią
rinkmenų sistemą rekmenduotume naudoti tik „Linux“ sistemose su didelio našumo
SCSI diskinais kaupikliais ir/arba optinėmis sąsajomis prijungtomis duomenų
saugyklomis bei nepertraukiamo maitinimo šaltiniais. Kadangi darbui spartinti
XFS agresyviai naudoja tarpinį podėlį („cache“) kompiuterio operatyviojoje
atmintinėje, tai prastai parašytos programos (tokių, kurios nesirūpina patikimu
duomenų įrašymu į rinkmenas, yra nemažai) gali prarasti nemažai duomenų
kompiuteriui staiga išsijungus.
</p>

<p>
<b>JFS</b>, tai IBM sukurta didelės spartos žurnalinė rinkmenų sistema. Ji tik
neseniai tapo pripažinta kaip tinkama naudoti rimtiems darbams, todėl apie šią
rinkmenų sistemą dar nėra daug atsiliepimų. Tiek teigiamų, tiek ir neigiamų.
</p>

</body>
</subsection>
<subsection id="filesystems-apply">
<title>Rinkmenų sistemos sukūrimas skirsnyje</title>
<body>

<p>
Rinkmenų sistemos sukūrimui skirsnyje ar disko tome yra po atskirą įrankį,
kiekvienai iš rinkmenų sistemų:
</p>

<table>
<tr>
  <th>Rinkmenų sistema</th>
  <th>Sukūrimo komanda</th>
</tr>
<tr>
  <ti>ext2</ti>
  <ti><c>mke2fs</c></ti>
</tr>
<tr>
  <ti>ext3</ti>
  <ti><c>mke2fs -j</c></ti>
</tr>
<tr>
  <ti>reiserfs</ti>
  <ti><c>mkreiserfs</c></ti>
</tr>
<tr>
  <ti>xfs</ti>
  <ti><c>mkfs.xfs</c></ti>
</tr>
<tr>
  <ti>jfs</ti>
  <ti><c>mkfs.jfs</c></ti>
</tr>
</table>

<p>
Pavyzdžiui, norėdami įkrovos skirsnyje (mūsų pavyzdyje <path>/dev/hda1</path>)
sudaryti ext2, o pagrindiniame skirsnyje (mūsų pavyzdyje
<path>/dev/hda3</path>) ext3 rinkmenų sistemas, turėtumėte rašyti:
</p>

<pre caption="Rinkmenų sistemos kūrimas skirsnyje">
# <i>mke2fs /dev/hda1</i>
# <i>mke2fs -j /dev/hda3</i>
</pre>

<p>
Sudarykime rinkmenų sistemas naujai sukurtuose skirsniuoses (ar loginiuose
tomuose).
</p>

</body>
</subsection>
<subsection>
<title>Virtualios atmintinės skirsnio sužadinimas</title>
<body>

<p>
<c>mkswap</c>, tai komanda virtualios atmintinės skirsnio suformavimui:
</p>

<pre caption="Virtualios atmintinės suformavimas">
# <i>mkswap /dev/hda2</i>
</pre>

<p>
Virtualios atmintinės skirsnio aktyvavimas <c>swapon</c>:
</p>

<pre caption="Virtualios atmintinės skirsnio aktyvavimas">
# <i>swapon /dev/hda2</i>
</pre>

<p>
Sukurkite ir aktyvuokite virtualios atmintinės skirsnį aukščiau minėtomis
komandomis.
</p>

</body>
</subsection>
</section>
<section>
<title>Prijungimas</title>
<body>

<p>
Jūsų kompiuterio diskas suskaidytas į skirsnius ir juose jau yra sudarytos
rinkmenų sistemos. Beliko tik prijungti šiuos skirsnius. Tam pasitelkite
<c>mount</c> komandą. Nepamirškite sukurti katalogus kiekvienam skirsniui, kurį
planuojate prijugnti prie bendros rinkmenų sistemos. Kaip pavyzdį prijunkime
pagrindinį ir įkrovos skirsnį:
</p>

<pre caption="Skirsnių prijungimas">
# <i>mount /dev/hda3 /mnt/gentoo</i>
# <i>mkdir /mnt/gentoo/boot</i>
# <i>mount /dev/hda1 /mnt/gentoo/boot</i>
</pre>

<note>
Jei norite <path>/tmp</path> įkurdinti atskirame skirsnyje, nepamirškite
prijungus pakeisti šio skirsnio teisių, įvykdydami komandą: <c>chmod 1777
/mnt/gentoo/tmp</c>. Tas pats galioja ir <path>/var/tmp</path>.
</note>

<p>
Sistemos darbui taip pat reikės prijungti proc rinkmenų sistemą (virtualią
sąsają su sistemos branduoliu) <path>/proc</path> kataloge. Tačiau pirmiausia į
skirsnius reikia įrašyti visas trūkstamas rinkmenas.
</p>

<p>
Tęskite diegimą, atvertę <uri link="?part=1&amp;chap=5">„Gentoo“ diegimo
rinkmenų įrašymas</uri> skyrių.
</p>

</body>
</section>

</sections>

