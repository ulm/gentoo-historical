<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- $Id: hb-working-use.xml,v 1.5 2008/09/28 11:58:25 rane Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<abstract>
USE vėliavėlės yra labai reikšmingas „Gentoo“ aspektas. Iš šio skyriaus jūs
išmoksite dirbti su USE vėliavėlėm ir suprasite kaip USE vėliavėlės sąveikauja
su jūsų sistema.
</abstract>

<version>1.38</version>
<date>2008-10-21</date>

<section>
<title>Kas yra USE vėliavėlės?</title>
<subsection>
<title>USE vėliavėlių idėja</title>
<body>

<p>
Kai jūs diegiate „Gentoo“ (ar bet kurį kitą platinamąjį paketą (distribution),
ar net kitą operacinę sistemą) jūs priimate tam tikrus sprendimus,
priklausančius nuo aplinkos, kurioje jūs dirbate. Serverio konfigūracija
skiriasi nuo kompiuterizuotos darbo vietos konfigūracijos. Kompiuterizuota
darbo vieta, skirta žaidimams, skiriasi nuo kompiuterizuotos darbo vietos,
skirtos 3D atvaizdavimui.
</p>

<p>
Rinktis reikia sprendžiant ne tik kuriuos paketus įdiegti, bet ir kokias
savybes kiekvienas paketas turi palaikyti. Jeigu jums nereikia OpenGL, kam jums
gaišti laiką jį įdiegiant ir nustatant OpenGL palaikymą dalyje jūsų paketų?
Jeigu jūs nesiruošiate naudoti KDE, kam jums kompiliuoti paketus su KDE
palaikymu, jeigu jie pilnai veikia ir be jo?
</p>

<p>
Norėdami naudotojams padėti sprendžiant ką įdiegti/aktyvuoti ir ką ne, mes
norėjome, kad naudotojas apibrėžtų jo/jos aplinką kaip įmanoma paprasčiau. Tai
verčia vartotojus nuspręsti, ko jie iš tikro nori, ir leidžia „Portage“, mūsų
paketų valdymo sistemai, priimti naudingus sprendimus.
</p>

</body>
</subsection>
<subsection>
<title>USE vėliavėlės apibrėžimas</title>
<body>

<p>
USE vėliavėlė yra raktinis žodis, kuris apibrėžia palaikymą ir priklausomybių
informaciją tam tikrai koncepcijai. Apibrėžus tam tikrą USE vėliavėlę,
„Portage“ žinos, kad jūs norite palaikymo pasirinktam raktiniam žodžiui. Aišku,
tai taip pat pakeičia paketo priklausomybių informaciją.
</p>

<p>
Pasinaudokime konkrečiu pavyzdžiu: <c>kde</c> raktiniu žodžiu. Jeigu jūs
neturite šio raktinio žodžio jūsų <c>USE</c> kintamajame, visi paketai, kurie
turi <e>pasirinktinį</e> KDE palaikymą bus kompiliuojami <e>be</e> KDE
palaikymo. Visi paketai, kurie turi <e>pasirinktines</e> KDE priklausomybes,
bus įdiegti <e>be</e> KDE bibliotekų (kaip priklausomybių) įdiegimo. Jeigu jūs
esate įtraukęs <c>kde</c> raktinį žodį, tada tie paketai <e>bus</e>
sukompiliuoti su KDE palaikymu, o KDE bibliotekos bus įdiegtos kaip
priklausomybės..
</p>

<p>
Teisingai nurodydami raktinius žodžius, jūs gausite sistemą pritaikyta jūsų
poreikiams.
</p>

</body>
</subsection>
<subsection>
<title>Kokios USE vėliavėlės egzistuoja?</title>
<body>

<p>
Yra du USE vėliavėlių tipai: <e>globalios</e> ir <e>lokalios</e> USE
vėliavėlės.
</p>

<ul>
  <li>
    <e>Globali</e> USE vėliavėlė yra naudojama keleto paketų visoje sistemoje.
  </li>
  <li>
    <e>Lokali</e> USE vėliavėlė yra naudojama vieno paketo.
  </li>
</ul>

<p>
Esamų globalių USE vėliavėlių sąrašą galima rasti <uri
link="/dyn/use-index.xml">internete</uri> arba rinkmenoje
<path>/usr/portage/profiles/use.desc</path>.
</p>

<p>
Esamų lokalių USE vėliavėlių sąrašą galima rasti rinkmenoje
<path>/usr/portage/profiles/use.local.desc</path>.
</p>

</body>
</subsection>
</section>
<section>
<title>USE vėliavėlių naudojimas</title>
<subsection>
<title>Pastovių USE vėliavėlių nustatymas</title>
<body>

<p>
Tikėdamiesi, kad jūs esate įtikinti USE vėliavėlių svarbumu, mes dabar jus
informuosime kaip nustatyti USE vėliavėles.
</p>

<p>
Kaip minėta anksčiau, visos USE vėliavėlės yra nustatomos kintamuoju
<c>USE</c>. Norėdami naudotojams palengvinti USE vėliavėlių ieškojimą ir
pasirinkimą, mes pateikiame USE nustatymą <e>pagal nutylėjimą</e>. Šis
nustatymas yra rinkinys USE vėliavėlių, kurios, mūsų nuomone, yra paprastai
naudojamos „Gentoo“ naudotojų. Šis nustatymas pagal nutylėjimą yra
nurodomas jūsų profilio <path>make.defaults</path> rinkmenų dalyje.
</p>

<p>
Jūsų sistemos profilis yra nurodomas <path>/etc/make.profile</path> nuoroda.
Kiekvienas profilis dirba ant kito, platesnio profilio, todėl galutinis
rezultatas yra visų profilių suma. Plačiausias profilis yra <path>base</path>
profilis (<path>/usr/portage/profiles/base</path>).
</p>

<p>
Pažiūrėkime į 2004.3 profilio nustatymus pagal nutylėjimą:
</p>

<pre caption="Suminis make.defaults USE kintamasis 2004.3 profiliui">
<comment>(Šis pavyzdys yra suma nustatymu base, default-linux, default-linux/x86
ir default-linux/x86/2004.3 profiliuose)</comment>
USE="x86 oss apm arts avi berkdb bitmap-fonts crypt cups encode fortran f77
     foomaticdb gdbm gif gpm gtk imlib jpeg kde gnome libg++ libwww mad
     mikmod motif mpeg ncurses nls oggvorbis opengl pam pdflib png python qt
     quicktime readline sdl spell ssl svga tcpd truetype X xml2 xmms xv zlib"
</pre>

<p>
Kaip matome, šiame kintamajame jau yra gan nemažai kintamųjų. <b>Nekeiskite</b>
jokios <path>make.defaults</path> rinkmenos norėdami pakeisti <c>USE</c>
kintamąjį: pasikeitimai šioje rinkmenoje bus panaikinti, kai jūs atnaujinsite
Portage!
</p>

<p>
Norėdami pakeisti šį nustatymą pagal nutylėjimą, jums reikia pridėti arba atimti
raktinius žodžius <c>USE</c> kintamajame. Globaliai tai atliekama nustatant
<c>USE</c> kintamąjį rinkmenoje <path>/etc/make.conf</path>. Šiame kintamajame
jūs pridedate papildomas USE vėliavėles, kurių jums reikia, arba atimate
nereikalingas USE vėliavėles. Atimti galima prieš raktinį žodį padedant minusą
(„-“).
</p>

<p>
Pavyzdžiui, norėdami panaikinti palaikymą KDE and QT, bet pridėti palaikymą
ldap, rinkmenoje <path>/etc/make.conf</path> galite nurodyti šį <c>USE</c>
kintamąjį:
</p>

<pre caption="USE nustatymo rinkmenoje /etc/make.conf pavyzdys">
USE="-kde -qt3 -qt4 ldap"
</pre>

</body>
</subsection>
<subsection>
<title>USE vėliavėlių nustatymas atskiriems paketams</title>
<body>

<p>
Kartais jūs norite nustatyti tam tikrą USE vėliavėlę vienai programai (ar
kelioms), bet ne visai sistemai. Tam reikia sukurti katalogą
<path>/etc/portage</path> (jeigu jis dar nesukurtas) ir pakeisti rinkmeną
<path>/etc/portage/package.use</path>. Paprastai tai yra viena rinkmena, tačiau
gali būti ir katalogas; daugiau informacijos ieškokite <c>man portage</c>.
Tolesniame pavyzdyje numatoma, jog <path>package.use</path> yra rinkmena.
</p>

<p>
Pavyzdžiui, jeigu jums nereikia <c>berkdb</c> palaikymo visai sistemai, bet jūs
norite jo paketui <c>mysql</c>, jums reiktų įrašyti:
</p>

<pre caption="/etc/portage/package.use pavyzdys">
dev-db/mysql berkdb
</pre>

<p>
Taip pat jūs galite <e>panaikinti</e> USE vėliavėles tam tikram paketui.
Pavyzdžiui, jeigu jūs nenorite <c>java</c> palaikymo PHP paketui:
</p>

<pre caption="/etc/portage/package.use antras pavyzdys">
dev-php/php -java
</pre>

</body>
</subsection>
<subsection>
<title>Laikinų USE vėliavėlių nustatymas</title>
<body>

<p>
Kartais jūs norite nurodyti tam tikrą USE nustatymą tik vienam kartui. Vietoj
to, kad redaguotumėte rinkmeną <path>/etc/make.conf</path> du kartus (tam, kad
įvykdytumėte pakeitimus ir po to juos panaikintumėte), jūs galite
paprasčiausiai nurodyti USE kintamąjį kaip aplinkos kintamąjį. Bet atsiminkite,
kad kai jūs iš naujo įdiegsite ar atnaujinsite šią programą (atskirai arba
kartu su visa sistema) jūsų pakeitimai nebegalios!
</p>

<p>
Kaip pavyzdį, mes laikinai panaikinsime java iš USE nustatymų įdiegdami
seamonkey.
</p>

<pre caption="USE naudojimas kaip aplinkos kintamojo">
# <i>USE="-java" emerge seamonkey</i>
</pre>

</body>
</subsection>
<subsection>
<title>Pirmenybė</title>
<body>

<p>
USE nustatymai turi tam tikrą pirmenybę. Jūs nenorėtumėtę nustatyti
<c>USE="-java"</c> tik tam, kad pamatytumėtę, jog <c>java</c> vis dar yra
nustatytas dėl turinčių pirmenybę nustatymų. USE nustatymų eiliškumas pagal
pirmenybę (pirmasis sąraše turi mažiausią prioritetą) yra:
</p>

<ol>
  <li>
    USE nustatymai pagal nutylėjimą iš rinkmenų <path>make.defaults</path> jūsų
    profilyje
  </li>
  <li>
    Vartotojo nurodyti USE nustatymai rinkmenoje <path>/etc/make.conf</path>
  </li>
  <li>
    Vartotojo nurodyti USE nustatymai rinkmenoje
    <path>/etc/portage/package.use</path>
  </li>
  <li>
    Vartotojo nurodyti USE nustatymai kaip aplinkos kintamojo
  </li>
</ol>

<p>
Norėdami pamatyti galutinį <c>USE</c> nustatymą naudojamą „Portage“, įvykdykite
komandą <c>emerge --info</c>. Jums bus parodyti visų svarbių kintamųjų
(įskaitant ir <c>USE</c> kintamąjį) reikšmės, naudojamos „Portage“.
</p>

<pre caption="Running emerge --info">
# <i>emerge --info</i>
</pre>

</body>
</subsection>
<subsection>
<title>Naujų USE nustatymų pritaikymas visai sistemai</title>
<body>

<p>
Jeigu jūs pakeitėte USE vėliavėles ir norite atnaujinti visą savo sistemą
atsižvelgiant į šiuos pokyčius, naudokitės komandos <c>emerge</c> parametru
<c>--newuse</c>:
</p>

<pre caption="Visos sistemos atnaujinimas">
# <i>emerge --update --deep --newuse world</i>
</pre>

<p>
Toliau, pasinaudokite „Portage“ depclean tam, kad panaikintumėte sąlygines
priklausomybes, kurios buvo „senojoje“ jūsų sistemoje, bet tapo nebereikalingos
su naujosiomis USE vėliavėlėmis.
</p>

<warn>
<c>emerge --depclean</c> įvykdymas yra pavojinga operacija, todėl ją reikia
atlikti dėmesingai. Patikrinkite pateiktą "nebereikalingų" paketų sąrašą, kad
įsitikintumėtę, jog nebus ištrinti jums reikalingi paketai. Dėl pateikiamame
pavyzdyje naudojamo perjungiklio <c>-p</c> depclean tik pateikia paketų sąrašą,
jų neištrindamas.
</warn>

<pre caption="Nebereikalingų paketų ištrynimas">
# <i>emerge -p --depclean</i>
</pre>

<p>
Kai depclean baigsis, paleiskite <c>revdep-rebuild</c> tam, kad perdarytumėte
visas programas, kurios yra dinamiškai susietos su objektais, kurie galėjo
priklausyti ištrintoms programoms. <c>revdep-rebuild</c> yra dalis
<c>gentoolkit</c> paketo; nepamirškite jo įdiegti.
</p>

<pre caption="revdep-rebuild paleidimas">
# <i>revdep-rebuild</i>
</pre>

<p>
Kai visi šie veiksmai yra baigti, jūsų sistema naudoja naujus USE vėliavėlių
nustatymus.
</p>

</body>
</subsection>
</section>
<section>
<title>Specifinės paketo USE vėliavėlės</title>
<subsection>
<title>Galimų USE vėliavėlių peržiūra</title>
<body>

<p>
Kaip pavyzdį paimkime paketą <c>seamonkey</c>: kokias USE vėliavėles jis
naudoja? Kad tai išsiaiškintume, įvykdykime komandą <c>emerge</c> su
parametrais <c>--pretend</c> ir <c>--verbose</c>:
</p>

<pre caption="Galimų USE vėliavėlių peržiūra">
# <i>emerge --pretend --verbose seamonkey</i>
These are the packages that I would merge, in order:

Calculating dependencies ...done!
[ebuild   R   ] www-client/seamonkey-1.0.7  USE="crypt gnome java -debug -ipv6
-ldap -mozcalendar -mozdevelop -moznocompose -moznoirc -moznomail -moznopango
-moznoroaming -postgres -xinerama -xprint" 0 kB
</pre>

<p>
<c>emerge</c> yra ne vienintelis įrankis šiai užduočiai atlikti. Mes turime
paketų informacijai dedikuotą įrankį <c>equery</c>, kuris priklauso
<c>gentoolkit</c> paketui. Pirmiausia, įdiekime <c>gentoolkit</c>:
</p>

<pre caption="gentoolkit įdiegimas">
# <i>emerge gentoolkit</i>
</pre>

<p>
Dabar paleiskime <c>equery</c> su argumentu <c>uses</c>, kad pažiūrėtume
konkretaus paketo USE vėliavėles. Pavyzdžiui, paketui <c>gnumeric</c>:
</p>

<pre caption="equery panaudojimas naudojamų USE vėliavėlių peržiūrai">
# <i>equery --nocolor uses =gnumeric-1.6.3 -a</i>
[ Searching for packages matching =gnumeric-1.6.3... ]
[ Colour Code : set unset ]
[ Legend : Left column  (U) - USE flags from make.conf              ]
[        : Right column (I) - USE flags packages was installed with ]
[ Found these USE variables for app-office/gnumeric-1.6.3 ]
 U I
 - - debug  : Enable extra debug codepaths, like asserts and extra output.
              If you want to get meaningful backtraces see
              http://www.gentoo.org/proj/en/qa/backtraces.xml .
 + + gnome  : Adds GNOME support
 + + python : Adds support/bindings for the Python language
 - - static : !!do not set this during bootstrap!! Causes binaries to be
              statically linked instead of dynamically
</pre>

</body>
</subsection>
</section>
</sections>
