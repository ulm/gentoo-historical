<?xml version="1.0" encoding="UTF-8"?>
<!-- $Id: kernel-config.xml,v 1.3 2012/04/18 18:30:23 swift Exp $ -->
<!DOCTYPE guide SYSTEM "/dtd/guide.dtd">

<guide lang="hu">
<title>Gentoo Linux kernelbeállítási útmutató</title>

<author title="Szerző">
  <mail link="dsd@gentoo.org">Daniel Drake</mail>
</author>
<author title="Közreműködő">
  <mail link="curtis119@gentoo.org">Curtis Napier</mail>
</author>
<author title="Közreműködő">
  <mail link="jdr@xemoka.net">Justin Robinson</mail>
</author>
<author title="Közreműködő">
  <mail link="rane@gentoo.org">Łukasz Damentko</mail>
</author>
<author title="Szerkesztő">
  <mail link="smithj@gentoo.org">Jonathan Smith</mail>
</author>
<author title="Fordító"> 
  <mail link="hron@hronszoft.dyndns.biz">Garami Gábor</mail>
</author>
<author title="Lektor">
  <mail link="alephlg@gmail.com">Lónyai Gergely</mail>
</author>
<author title="Lektor">
  <mail link="tibors11@t-online.hu">Sipos Tibor</mail>
</author>

<abstract>
Ez a dokumentum bevezet a Linux-kernel beállításának rejtelmeibe, és 
bemutatja a főbb buktatókat.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.1</version>
<date>2007-07-27</date>

<chapter>
<title>Bevezetés</title>
<section>
<body>

<p>
A Gentoo rendszer két módszert biztosít a kernel létrehozására: az 
<e>automatikus</e> (genkernel segítségével) és a <e>kézi</e> módszert.
Bár az automatikus mód a <e>könnyebb</e>, a legtöbb Gentoo 
felhasználó kézzel fordítja a kernelét, különböző okokból: kisebb lesz a 
mérete, rugalmasabb, gyorsabban fordul, tanulságos, kevésbé unalmas, stb.
</p>

<p>
Ez a leírás nem ismerteti az automatikus módszert (genkernel). Ha a kernel 
beállításához és fordításához a genkernelt szeretnéd használni, fordulj a 
<uri link="/doc/hu/genkernel.xml">Genkernel dokumentációhoz</uri>.
</p>

<p>
Ez a leírás nem szándékozik dokumentálni a kézi beállítást elejétől a 
végéig, mivel a folyamat azt feltételezi, hogy képesek vagyunk a 
józan eszünk alapján döntést hozni, és mély technikai ismeretekkel 
rendelkezünk a rendszerünkről. Ehelyett bemutatja a kernelbeállítás 
alapjait, illetve azokat a főbb buktatókat, melyekkel igen gyakran össze lehet 
futni.
</p>

<p>
Ez a dokumentum az újabb keletű kernelek beállítását mutatja be a 
népszerűbb architektúrákon. Néhány részlet a régebbi kerneleknél vagy egzotikus 
architektúráknál eltérhet, de a legtöbb dolog ugyanaz.
</p>

<p>
Ennél a pontnál feltételezzük, hogy van egy Linux kernel kicsomagolva 
a merevlemezen (általában valahol a <c>/usr/src</c> mappában), tudod, hogyan 
kell belépni a <c>menuconfig</c> konfigurációs segédeszközbe, és tudsz 
navigálni a menürendszerben. Ha bármit nem ismersz ezek közül, előbb nézd meg 
a következő dokumentumokat:
</p>

<ul>
  <li>
    A <uri link="/doc/hu/gentoo-kernel.xml">Kernel alapok</uri> ismerteti az
    elérhető kernel-csomagokat.
  </li>
  <li>
    A <uri link="/doc/hu/kernel-upgrade.xml">Kernel Frissítési alapok</uri>
    ismerteti, hogyan frissítsd a kerneledet, illetve térj át egy másik 
    verzióról.
  </li>
  <li>
    A <uri link="/doc/hu/handbook/index.xml">Gentoo Kézikönyv</uri> szól
    a kernel telepítésének egyéb aspektusairól.
  </li>
</ul>

</body>
</section>
</chapter>

<chapter>
<title>A beállítások áttekintése</title>
<section>
<title>Alapok</title>
<body>

<p>
Maga a folyamat rém egyszerű: van egy halom opció különböző menükben és 
almenükben, ezekből kiválogatod azokat a hardverbeállításokat és egyéb 
kernelopciókat, amire neked és a rendszerednek szüksége van.
</p>

<p>
A kernelben van egy <e>alap konfiguráció</e>, amit akkor látsz, amikor először 
futtatod a menuconfigot egy érintetlen kernelfán. Az alapbeállítások általában 
átfogóak és praktikusak, ami azt jelenti, hogy a felhasználók többségének
viszonylag kevés módosítást kell tennie.
Ha le akarod tiltani azt, ami alapból engedélyezve volt, biztosnak kell lenned 
abban, hogy egészen pontosan tudod, mit csinálsz, az adott opciónak mi a 
szerepe, és hogy ez milyen változásokat fog okozni a kernel működésében.
</p>

<p>
Ha ez az első alkalom, hogy Linux kernelt fordítasz, akkor legyél nagyon 
óvatos: nem szabad vakmerőnek lenni, és csak a legszükségesebb opciókban térj 
el az alapértelmezéstől! Azonban a konfiguráció egyes részeinek 
megváltoztatása elengedhetetlen ahhoz, hogy később el tudd indítani a kernelt.
</p>

</body>
</section>
<section>
<title>Beépített kontra moduláris</title>
<body>

<p>
Egyes konfigurációs opciók <e>három állapotúak</e>: nem lesznek lefordítva,
közvetlenül a kernelbe lesznek fordítva (Y), vagy modulként lesznek fordítva 
(M). A modulok külön lesznek tárolva a fájlrendszerben, míg a kernelbe 
fordított dolgok közvetlenül a kernelbe kerülnek.
</p>

<p>
Van egy fontos különbség a befordított és a modulként fordított elemek között: 
pár kivételtől eltekintve a kernel nem próbálja meg betölteni a külső 
modulokat, hiába lenne rá szükséged (ez a felhasználó feladata). Igaz, hogy a 
rendszer egyes elemei automatikusan betöltődnek, sőt, automatikus modul-
betöltő programok is léteznek, mégis azt javasoljuk, hogy a hardverek 
támogatását és a kernel egyéb szolgáltatásait fordítsd magába a kernelbe. Így 
biztosan elérhető minden, amikor szükség lesz rá.
</p>

<p>
Természetesen néhány opciót feltétlenül a kernelbe kell forgatni. Például, ha 
a gyökér particióján <c>ext2</c> fájlrendszer van, nem fogsz tudni bootolni, 
ha az ext2 fájlrendszer kezelése nem a kernel része (a rendszer keresi a 
gyökérparticiót, hogy betöltse az ext2 modult, de ez nem megy neki, hiszen 
nem tudja olvasni a gyökér fájlrendszerét ext2 támogatás híján).
</p>

</body>
</section>
<section>
<title>Hardver-támogatás</title>
<body>

<p>
Amikor a beállítóeszköz megpróbálja felismerni az <e>architektúra 
típusát</e>, nem próbál felismerni minden hardvert, ami a gépben van. Így a 
hardvertámogatásnál csak néhány alapértelmezett opció van beállítva, ezért 
neked kell megadnod azokat a dolgokat, melyek a rendszeredhez szükségesek.
</p>

<p>
Ismerned kell azokat az eszközöket, melyek a gépedben vannak. A legtöbb 
eszköznél nem elég a termék nevét ismerned, tudnod kell, milyen <e>chipset</e> 
van rajta.
</p>

<p>
De nem vagy egyedül, mivel van néhány segédeszköz a szükséges információk 
megszerzésére. Az <c>lspci</c> (a <c>sys-apps/pciutils</c> része) képes 
felismerni azokat az eszközöket, melyek PCI-on vagy AGP-n keresztül 
csatlakoznak a géphez, vagy éppen az alaplapra vannak integrálva. 
Az <c>lsusb</c> (a <c>sys-apps/usbutils</c> csomagból) az USB-s eszközökről ad 
információt.
</p>

<p>
A helyzet kissé bonyolult a hardver-világbeli standardizációk miatt. Ha nem 
térsz el túlzottan az alapbeállítástól, néhány kivételtől eltekintve a 
merevlemezek "egyszerűen csak működnek", ahogy a PS/2-es vagy USB-s egerek 
és billentyűzetek is. Egy alapszintű VGA támogatás is lesz. Néhány eszköz
azonban, például a hálókártyák, csak félig-meddig standardizáltak, 
ismerned kell a kártya chipsetjét, és ez alapján tudod kiválasztani hozzá a 
megfelelő hardvertámogatást.
</p>

<p>
Míg néhány dolog működik az alapbeállításokkal is, érdemes lehet pár 
gépspecifikus opciót is beállítani, hogy ki tudd használni a rendszered teljes 
képességét. Például, ha nem megfelelő IDE chipsetet választasz ki, az IDE 
merevlemezeid <e>nagyon</e> lassúak lesznek.
</p>

</body>
</section>
<section>
<title>Kernel-szolgáltatások</title>
<body>

<p>
Nem csak a hardvertámogatásra, hanem a programtámogatásra is gondolnod kell 
a kernel tulajdonságainak a kiválasztásánál. Egy fontos példa a fájlrendszerek 
támogatottságának a kiválasztása: ki kell választanod a fix merevlemeze(i)d 
fájlrendszerét, valamint az összes, külső tároláshoz használt 
fájlrendszer(eke)t (pl. a VFAT az USB flash meghajtókon).
</p>

<p>
A másik népszerű példa a haladó hálózati funkciók. Ha a későbbiekben 
szeretnél router vagy tűzfal programot használni, akkor a szükséges elemek 
meglétéről most kell gondoskodnod.
</p>

</body>
</section>
<section>
<title>Készen állsz?</title>
<body>

<p>
Most, hogy bevezettelek az alapfogalmakba, valószínűleg azonosítani tudod a 
hardver-elemeidet, majd böngészd végig a menüket és válaszd ki az igényelt 
kernelfunkciókat.
</p>

<p>
Az oldal többi részének a célja az, hogy eloszlasson pár téveszmét, illetve
tanácsokat ad, hogyan kerülheted el a legsűrűbben előforduló problémákat.
Sok szerencsét!
</p>

</body>
</section>
</chapter>

<chapter>
<title>Általános hibák és tévedések</title>

<section>
<title>A SATA lemez is SCSI</title>
<body>

<p>
A legtöbb modern munkaasztalt <uri link="http://en.wikipedia.org/wiki/SATA">
Serial ATA</uri> tárolóeszközökkel (merevlemez és CD/DVD meghajtó) szállítják,
eltérően a régebbi 
<uri link="http://en.wikipedia.org/wiki/Parallel_ATA">IDE</uri> 
(szalagkábeles) példányoktól.
</p>

<p>
A SATA támogatást a Linuxban a <e>libata</e> réteg végzi, mely a SCSI 
alrendszer alatt található. Ezért aztán a SATA meghajtókat a kernelbeállításnál
az SCSI meghajtókon belül kell megadni. Ráadásul a meghajtókat SCSI egységként
is fogja kezelni, úgyhogy szükség lesz az SCSI lemez/cdrom támogatásra. 
A SATA fix lemezegységed neve (pl.) <c>/dev/sda</c>, a SATA CD/DVD meghajtód 
neve pedig (pl.) <c>/dev/sr0</c> lesz.
</p>

<p>
Habár ezen meghajtók többsége SATA vezérlő, a libata mégsem csak 
SATA-specifikus. A közeljövőben az IDE meghajtók is ide fognak átkerülni, és 
ezek után a fenti megfogalmazás rájuk is érvényes lesz.
</p>

<pre caption="A libata beállítása">
Device Drivers  ---&gt;
 SCSI device support  ---&gt;
  &lt;*&gt; SCSI device support
  &lt;*&gt;   SCSI disk support
  &lt;*&gt;   SCSI CDROM support

  SCSI low-level drivers  ---&gt;
   &lt;*&gt; Serial ATA (SATA) support
    <comment>Válaszd ki a chipsetednek megfelelő drivert az opció alatti listából</comment>
</pre>

</body>
</section>
<section>
<title>IDE chipsetek és a DMA</title>
<body>

<p>
A SATA bevezetése ellenére az IDE ezsközök még sok mindenkinek 
létfontosságú maradt. Az IDE egy általános technológia, és a Linuxban majdnem 
az összes vezérlő külön kijelölés (beforgatott driver nélkül) támogatott - a 
kontroller-specifikus dolgokat is beleértve.
</p>

<p>
De akárhogy is nézzük, az IDE egy régi technológia, az eredeti 
<e>programozott input/output</e> kivitelezés miatt képtelen a mai gyors 
adatsebességet produkálni a modern tárolóeszközöknek. Az általános IDE 
meghajtó csak ezt a PIO átviteli módot ismeri, ez pedig lassú adatátvitelt és 
magas CPU használatot eredményez a lemezről/lemezre való adatátvitel idején.
</p>

<p>
Ha neked nem 1995 előtti rendszered van, akkor az IDE vezérlőd támogat egy 
alternatív átviteli módot, a <e>Közvetlen Memória Elérés</e>-t (Direct Memory 
Access), azaz a DMA-t. A DMA sokat gyorsít és a CPU-t alig terheli, mialatt 
az adatátvitel történik. Ha a rendszered általános teljesítménye kicsi, és IDE 
lemezeket használsz, akkor valószínűleg nem használod ki a DMA nyújtotta 
lehetőséget.
</p>

<pre caption="DMA engedélyezettségének ellenőrzése az IDE lemezeden">
# <i>hdparm -d /dev/hda</i>

/dev/hda:
 using_dma    =  0 (off)
</pre>

<p>
A IDE vezérlőkhöz igazán egyszerű a DMA-t engedélyezni. Csak be kell 
kapcsolnod a megfelelő opciót az IDE vezérlő beállításánál.
</p>

<pre caption="Az IDE vezérlő opcióinak konfigurálása">
Device Drivers  ---&gt;
 ATA/ATAPI/MFM/RLL support  ---&gt;
  &lt;*&gt; ATA/ATAPI/MFM/RLL support
  &lt;*&gt;   Enhanced IDE/MFM/RLL disk/cdrom/tape/floppy support
  [*]     PCI IDE chipset support
  [*]       Generic PCI bus-master DMA support
    <comment>Válaszd ki a chipsetednek megfelelő drivert az opció alatti listából
</comment>
</pre>

</body>
</section>
<section>
<title>USB Host vezérlők</title>
<body>

<p>
Az <uri link="http://en.wikipedia.org/wiki/USB">USB</uri> egy széles körben
elterjedt busz a külső perifériák csatlakoztatására. Ennek oka döntően az, 
hogy ez egy nagyon standardizált protokoll, még akkor is, ha 
az USB <e>hoszt kontroll eszköz</e> (host controller devices, HCDs) a 
számítógép típusától függően kicsit más lehet. Három fő típus létezik:
</p>

<ul>
  <li>
    <c>UHCI</c> (Universal Host Controller Interface): Támogatja az USB 1.1 
    protokollt, általában a VIA és a Intel chipset-es alaplapokon található.
  </li>
  <li>
    <c>OHCI</c> (Open Host Controller Interface): Szintén az USB 1.1-et 
    támogatja, viszont az Nvidia és a SiS chipset-es alaplapokon található.
  </li>
  <li>
    <c>EHCI</c> (Extended Host Controller Interface): ez támogatja az USB 2.0 
    protokollt, és minden olyan alaplapon megtalálható, amelyik támogatja az 
    USB 2.0-át.
  </li>
</ul>

<p>
A legtöbb rendszeren a fentiekből kettő is megtalálható: egy EHCI (USB 2.0) és
vagy egy UHCI, vagy egy OHCI (USB 1.1) vezérlő. Mindkét típust ki kell 
választanod! Bár az összes USB 2.0 eszköz visszafelé kompatibilis az USB 1.1-
el, a legtöbb USB eszköz (még a mostanság gyártottak is) az 1.1-es USB 
csatolóra épülnek. Ugyan, miért lenne szüksége egy USB egérnek 1.5mbit/sec 
átviteli sebességnél többre?
</p>

<p>
Ha a rendszeredben található USB HCD típusokhoz nem választod ki a megfelelő
beállításokat, 'halott' USB-portokat kapsz eredményül: hiába csatlakoztatsz
hozzá egy eszközt, nem kap áramot, vagy nem válaszol.
</p>

<p>
Egy ügyes <c>lspci</c> (a <c>sys-apps/pciutils</c> csomag része) trükk 
segítségével megtudhatod, mely HCD-k vannak a gépedben. A szintén kilistázott 
FireWire vezérlőt figyelmen kívül hagyva, könnyen észreveheted, hogy a saját
rendszerem OHCI és EHCI támogatást igényel:
</p>

<pre caption="lspci használata a HCD típusának a meghatározására">
# <i>lspci -v | grep HCI</i>
00:02.0 USB Controller: nVidia Corporation CK804 USB Controller (rev a2) (prog-if 10 <i>[OHCI]</i>)
00:02.1 USB Controller: nVidia Corporation CK804 USB Controller (rev a3) (prog-if 20 <i>[EHCI]</i>)
01:0b.0 FireWire (IEEE 1394): Agere Systems FW323 (rev 61) (prog-if 10 [OHCI])
</pre>

<pre caption="USB HCD-k beállítása">
Device Drivers  ---&gt;
 USB support  ---&gt;
  &lt;*&gt; Support for Host-side USB
  ---   USB Host Controller Drivers
  &lt;*&gt;   EHCI HCD (USB 2.0) support
  &lt;*&gt;   OHCI HCD support
  &lt;*&gt;   UHCI HCD (most Intel and VIA) support
  <comment>Válaszd ki a rendszerednek megfelelő HCD-ket, vagy ha bizonytalan vagy, akkor mind a hármat.</comment>
</pre>

</body>
</section>
<section>
<title>Többprocesszoros, Hyper-Threading és Dual Core rendszerek</title>
<body>

<p>
Egyes számítógépekben több processzor is található, de ez első ránézésre nem
mindig egyértelmű.
</p>

<ul>
  <li>
    Az Intel legtöbb processzora támogatja az úgynevezett
    <uri link="http://en.wikipedia.org/wiki/Hyperthreading">hyper-threading</uri>
    technológiát, amikor a rendszer a processzort két <e>logikai</e>
    processzornak látja.
  </li>
  <li>
    Némelyik mai Intel/AMD processzor úgy épül fel, hogy több fizikai
    processzor kerül egy közös dobozba. Ezeket 
    <uri link="http://en.wikipedia.org/wiki/Dual_core">dual core</uri> 
    processzoroknak hívjuk.
  </li>
  <li>
    Egyes drága rendszerek ténylegesen több fizikai processzort tartalmaznak.
    Ezek speciális alaplapra kerülnek, lényegesen nagyobb teljesítményt
    szolgáltatva, mint az úgynevezett <e>uniprocesszoros</e> gépek. Ha ilyened
    van, bizonyára tudsz róla, mivel igen drágák.
  </li>
</ul>

<p>
Bármelyik is a helyzet, ki kell választanod a megfelelő kernel-beállításokat, 
hogy a legjobb teljesítményt hozd ki a rendszeredből.
</p>

<pre caption="Többprocesszoros gép beállítása">
Processor type and features  ---&gt;
 [*] Symmetric multi-processing support
 <comment>Válaszd ezt, ha többprocesszoros géped van (bármelyik típusú)</comment>
 [*]   SMT (Hyperthreading) scheduler support
 <comment>Válaszd ezt, ha Intel Hyper-Threading processzorod van</comment>
 [*]   Multi-core scheduler support (NEW)
 <comment>Válaszd ezt, ha dual core processzorod van</comment>
</pre>

</body>
</section>
<section>
<title>x86 High Memory támogatása</title>
<body>

<p>
Az x86 architektúra 32 bites címtartomány-korlátja miatt a kernel 
alapbeállításban csak maximum 896mb memóriát tud kezelni. Ha a gépedben ennél 
több van, csak az első 896mb lesz elérhető, hacsak nem kapcsolod be a high 
memory támogatást.
</p>

<note>
Ez a korlát csak az x86 (IA32) architektúrát érinti. A többi alapból támogatja 
a nagyméretű memóriát, ehhez nem kell semmilyen trükközés.
</note>

<p>
Alaphelyzetben nincs bekapcsolva a high memory támogatás, mivel kissé 
lelassítja a rendszert. Ne ijedj meg, ez a lassulás elenyésző ahhoz a sebesség-
növekedéshez képest, amit az elérhető többlet-memória jelent!
</p>

<pre caption="A high memory támogatás bekapcsolása x86 architektúrán">
Processor type and features  ---&gt;
 High Memory Support  ---&gt;
  (X) 4GB
  ( ) 64GB
  <comment>Válaszd a 4GB beállítást, ha a rendszeredben legfeljebb 4GB RAM található.</comment>
</pre>

</body>
</section>
</chapter>

<chapter>
<title>Egyéb kernelbeállítási dokumentációk</title>
<section>
<body>
 
<p>
Eddig csak a kernelbeállítás általános koncepcióit és speciális problémáit
tárgyaltuk, anélkül, hogy pontosabban elmélyedtünk volna a részletekben. 
(Ezeket magadnak kell felfedezned!) A Gentoo dokumentáció más részeiben
azonban vannak speciális beállításról szólók is.
</p>

<p>
Ezek a leírások hasznosak lehetnek a speciális területek beállításában, ha
azonban még kezdő vagy a kernelbeállítás területén, inkább ne kockáztass.
Először legyen egy működő alaprendszered, s a későbbiekben majd beállítod
a hangrendszert, nyomtatást, stb.
</p>

<ul>
  <li>
    Az <uri link="/doc/en/alsa-guide.xml">ALSA Útmutató</uri> részletesen
    leírja a hangkártya támogatásához szükséges beállításokat. Az ALSA egy
    kivétel: korábban azt javasoltuk, hogy lehetőleg mindent fordíts a 
    kernelbe. Az ALSA-t azonban sokkal egyszerűbb beállítani és kezelni, ha 
    modulárisan lett lefordítva.
  </li>
  <li>
    A <uri link="/doc/en/bluetooth-guide.xml">Bluetooth Útmutató</uri> a 
    bluetooth eszközök használatához szükséges beállításokat taglalja.
  </li>
  <li>
    Az <uri link="/doc/en/ipv6.xml">IPv6 router Útmutató</uri> leírja, 
    hogyan állítsd be a kernelt, ha a gépet következő generációs hálózati
    útválasztókánt szeretnéd használni.
  </li>
  <li>
    Ha a zártforrású nVidia grafikus meghajtókat akarod használni 
    (nagyteljesítményű 3D-megjelenítéshez), az 
    <uri link="/doc/en/nvidia-guide.xml">nVidia Útmutató</uri> felsorolja, 
    ilyen esetben miket kell kiválasztani, s miket nem.
  </li>
  <li>
    Más egyebek mellett a <uri link="/doc/en/power-management-guide.xml">
    Power Management Guide</uri> elmagyarázza, hogyan állítsd be a kernelt
    a processzor sebességének automatikus változtatásához, s hogyan érheted el 
    a suspend/hibernálási funkciókat.
  </li>
  <li>
    Ha PowerPC rendszered van, a <uri link="/doc/en/gentoo-ppc-faq.xml">
    PPC FAQ</uri> tartalmaz pár kernelbeállítási tippet.
  </li>
  <li>
    A <uri link="/doc/en/printing-howto.xml">Printing HOWTO</uri> a Linux 
    alatti nyomtatáshoz szükséges kernelopciókat sorolja fel.
  </li>
  <li>
    Az <uri link="/doc/en/usb-guide.xml">USB Guide</uri> a leggyakoribb USB-
    eszközök használatához (billentyűzet, egér, háttértár, nyomtató) nyújt 
    beállítási segítséget.
  </li>
</ul>

</body>
</section>
</chapter>

<chapter>
<title>Hibaelhárítás</title>
<section>
<title>A megváltoztatott beállításoknak nincs semmilyen hatása</title>
<body>

<p>
Nagyon sokszor előfordul, hogy a felhasználó megváltoztatja a beállításokat, 
de a következőekben elkövet valamilyen hibát. Ezért aztán az újraindítás után 
egy olyan kernel indul el, amely nem egyezik meg a kívánttal, úgy tűnik, a 
változtatás nem oldotta meg az eredeti problémát, majd leszűrik: ez a 
beállítás nem old meg semmit.
</p>

<p>
A kernel fordításának és telepítésének menete nem fér el a leírás keretei 
között, egy általános leírást azonban találhatsz a 
<uri link="/doc/en/kernel-upgrade.xml"> Kernel Upgrade Guide</uri>-ban. 
Röviden: beállítás, fordítás, a /boot csatolása (ha még nincs csatolva), az új 
kernel odamásolása, újraindítás. Ha bármelyik lépést kihagyod, a változtatások 
nem lépnek életbe!
</p>

<p>
A fordítás idejének ellenőrzésével kiderítheted, hogy az elindított kernel
megegyezik-e azzal, amit a merevlemezeden fordítottál. Feltéve, hogy x86 
architektúrát használsz, a kernelforrás pedig a <path>/usr/src/linux</path> 
könyvtárban található:
</p>

<pre caption="Annak ellenőrzése, hogy a most módosított kernel indult-e el">
# <i>uname -v</i>
#4 SMP PREEMPT Sat Jul 15 08:49:26 BST 2006
<comment>A fenti parancs kiírja, hogy a most indított kerneled mikor lett lefordítva.</comment>

# <i>ls -l /usr/src/linux/arch/i386/boot/bzImage</i>
-rw-r--r-- 1 dsd users 1504118 Jul 15 08:49 /usr/src/linux/arch/i386/boot/bzImage
<comment>A fenti parancs kiírja, a merevlemezeden lévő kernel mikor volt utoljára lefordítva.</comment>
</pre>

<p>
Ha a két idő több, mint 2 perccel eltér, azt jelzi, hogy a kernel 
újratelepítésénél valamilyen hibát követtél el, így nem azt a kernelt 
indítottad el, amelyet akartál!
</p>

</body>
</section>
<section>
<title>A modulok nem töltődnek be automatikusan</title>
<body>

<p>
Mint már említettük, ha egy kernel-komponenst nem beépítettként (Y), hanem 
modulként (M) fordítasz, a kernelbeállító szkript egy csomó működést 
befolyásoló lehetőséget elrejt. Nem ért ezt újra leírni, ugyanis sok 
felhasználó esik ebbe a csapdába.
</p>

<p>
Ha egy komponenst beépítesz a kernelbe, a hozzá tartozó kód beépül a kernel-
fájlba (bzImage). Ha szükség van rá, a kernel automatikusan bekapcsolja és 
betölti, a felhasználó közreműködése nélkül.
</p>

<p>
Ha egy komponenst modulként fordítasz, a hozzá tartozó kód egy kernel modul
fájlba kerül, s a merevlemezen tárolódik. A legtöbb esetben, amikor a kernel
használná ezt a komponenst, nem tudja! Pár kivételtől eltekintve a kernel
meg sem próbálja betölteni ezeket a modulokat - ez teljesen a felhasználóra
hárul.
</p>

<p>
Ha tehát a hálózati kártyád meghajtóját modulba teszed, majd azt veszed észre,
hogy nem tudod elérni a hálózatot, valószínűleg azért van, mert a modul nem
töltődött be - vagy megteszed kézzel, vagy beállítod a rendszeredet, hogy 
indulásnál automatikusan betöltse.
</p>

<p>
Hacsak nincs különösebb okod máshogy tenni, fordítsd ezeket a komponenseket
a kernelbe, így az bármikor, automatikusan be tudja neked állítani.
</p>

</body>
</section>
</chapter>
</guide>
