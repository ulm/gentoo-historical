<?xml version='1.0' encoding='UTF-8'?>
<!-- $Id: guide-localization.xml,v 1.10 2012/06/30 18:19:42 swift Exp $ -->
<!DOCTYPE guide SYSTEM "/dtd/guide.dtd">

<guide disclaimer="obsolete" lang="hu">
<title>Gentoo Linux honosítási útmutató</title>
<author title="Szerző">
  Alexander Holler
</author>
<author title="Fordító/Szerkesztő">
  <mail link="slucy@uchicago.edu">Steven Lucy</mail>
</author>
<author title="Szerkesztő">
  <mail link="bennyc@gentoo.org">Benny Chuang</mail>
</author>
<author title="Szerkesztő">
  <mail link="pylon@gentoo.org">Lars Weiler</mail>
</author>
<author title="Szerkesztő">
  <mail link="dertobi123@gentoo.org">Tobias Scherbaum</mail>
</author>
<author title="Szerkesztő">
  <mail link="flammie@gentoo.org">Flammie Pirinen</mail>
</author>
<author title="Lektor">
  <mail link="alephlg@gmail.com">Lónyai Gergely</mail>
</author>
<author title="Fordító">
  <mail link="tibors11@t-online.hu">Sipos Tibor</mail>
</author>

<abstract>
Ez az útmutató azoknak szól, akik a Gentoo Linuxukat valamelyik európai nyelvre
szeretnék átállítani. Példáinkban Magyarországot használjuk, de az eredeti
leírás németül, német lokállal született. Az euró-szimbólum használatához
szükséges beállítások is szerepelnek benne.
</abstract>

<version>1.35</version>
<date>2007-07-07</date>

<chapter>
<title>Időzóna</title>
<section>
<body>

<p>
Ahhoz, hogy a számítógéped helyesen jelenítse meg az időt, meg kell adnod azt a 
helynek a zónáját, ahonnan használod a gépet. A használható zónák neveit a 
<path>/usr/share/zoneinfo/</path> könyvtárban találod. Állítsd be ezután a 
<path>/etc/conf.d/clock</path> fájlban az időzónádat. Lehetőleg ne használd a
<path>/usr/share/zoneinfo/Etc/GMT*</path> állományokat, mivel ezekből elég
nehéz kitalálni a megfelelő hely nevét... Például a <path>GMT-8</path>
valójában a GMT+8 zóna lenne.
</p>

<pre caption="Az időzóna-információ beállítása">
# <i>ls /usr/share/zoneinfo</i>
<comment>(A példában Budapestet használjuk)</comment>
# <i>nano -w /etc/conf.d/clock</i>
TIMEZONE="Europe/Budapest"

# <i>date</i>
Wed Mar  8 00:46:05 CET 2006
</pre>

<note>
Ellenőrizd, hogy az időzóna jelzése (jelen esetben "CET") a lakhelyednek
megfelelően íródik-e ki!
</note>

<note>
Akár felhasználónként külön-külön időzónát is meg lehet adni a <c>TZ</c>
változó segítségével. Ennek értéke a <path>/usr/share/zoneinfo</path> könyvtár
alatti bármelyik zóna neve lehet. A változónak a shelled megfelelő
rc-állományában (bash shell esetén a <path>.bash_profile</path>) lehet értéket
adni. Jelen esetben <c>TZ="Europe/Budapest"</c>.
</note>

</body>
</section>
</chapter>

<chapter>
<title>Hardveres óra</title>
<section>
<body>

<p>
A legtöbb Gentoo Linux telepítés esetén a géped hardveres órája UTC (vagy GMT,
Greenwich Mean Time - greenwich-i középidő) időt használ, s az aktuális helyi
időt a megadott időzóna segítségével számolja ki a rendszer. Ha valami miatt
arra van szükséged, hogy a hardveres órád ne UTC idő szerint mérjen, a
<path>/etc/conf.d/clock</path> állományt kell megnyitnod, és átírni benne a
<c>CLOCK</c> értékét az eredeti <c>UTC</c>-ről <c>local</c>-ra.
</p>

<pre caption="helyi vagy GMT idő">
<comment>(ajánlott:)</comment>
CLOCK="UTC"
<comment>(vagy:)</comment>
CLOCK="local"
</pre>

</body>
</section>
</chapter>

<chapter>
<title>A lokál rendszer</title>
<section>
<title>Mik azok a lokálok?</title>
<body>

<p>
A lokál nem más, mint olyan adatok gyűjteménye, melyek segítségével a legtöbb
program eldönti, milyen nyelven fusson, milyen ország beállításait használja. A
lokálok és a hozzá tartozó adatok a rendszerkönyvtár részei, a legtöbb gépen a
<path>/usr/share/locale</path> könyvtárban találhatók. A lokálok neve többnyire
<c>ab_CD</c> alakú, ahol <c>ab</c> a kétjegyű nyelvi kód (esetenként három,
leírásukat az ISO-639 szabványban találhatod), a <c>CD</c> pedig a kétjegyű
országkód (ezeket pedig az ISO-3166 szabvány tartalmazza).
</p>

</body>
</section>
<section id="variables">
<title>A lokálok környezeti változói</title>
<body>

<p>
A lokálok adatait környezeti változók tartalmazzák. Ezeket a
<path>/etc/env.d/02locale</path> (rendszerbeállítások), vagy a
<path>~/.bashrc</path> (felhasználói beállítások) állományban szokás megadni.
Azt, hogy az egyes változók melyik lokálbeállítást módosítják, az alábbi
táblázatban találod. A tábla elején szereplőknek nagyobb a prioritásuk, vagyis
az alattuk lévők működését felülírják. Értékük valamely, az <c>ab_CD</c>
alakban lévő lokál neve.
</p>

<table>
<tr>
  <th>Változó neve</th>
  <th>Leírás</th>
</tr>
<tr>
  <ti>LC_ALL</ti>
  <ti>
    Az összes lokálbeállítást egyben adja meg. Ez az összes többi beállítást
    felülírja.
  </ti>
</tr>
<tr>
  <ti>LC_COLLATE</ti>
  <ti>
    A szövegek ábécé-sorrendbe rendezési módját adja meg, például a rendezett
    könyvtárlisták kimenetét módosítja.
  </ti>
</tr>
<tr>
  <ti>LC_CTYPE</ti>
  <ti>
    A rendszer karakterkezelési módját adja meg. Ez határozza meg, hogy mely
    karakterek tekintendők az ábécé részének, melyek számoknak, stb. Egyes
    esetekben a használható karakterkészletet is eldönti.
  </ti>
</tr>
<tr>
  <ti>LC_MESSAGES</ti>
  <ti>
    Azon programok esetében, amelyek üzenetalapú honosítást használnak,
    megadja, hogy milyen lokált használjanak az üzenetek megjelenítésére.
    (Ilyen a legtöbb Gnu program. A következő fejezetekben bővebben olvashatsz
    arról, melyek ezek a programok, illetve arról, hogyan lehet a többit a
    honosított üzenetek használatára bírni.)
  </ti>
</tr>
<tr>
  <ti>LC_MONETARY</ti>
  <ti>Megadja, milyen pénznemet kell használni, s milyen formában kell azt kiírni.</ti>
</tr>
<tr>
  <ti>LC_NUMERIC</ti>
  <ti>
    A számok formátumát adja meg (kivéve a pénznemét), mint például az ezresek
    és a decimális értékek elválasztó-karakterét.
  </ti>
</tr>
<tr>
  <ti>LC_TIME</ti>
  <ti>A dátum és az idő formátumát adja meg.</ti>
</tr>
<tr>
  <ti>LC_PAPER</ti>
  <ti>Az alapértelmezett papírméretet adja meg.</ti>
</tr>
<tr>
  <ti>LANG</ti>
  <ti>
    Az összes lokálbeállítást egyben adja meg. Ezt azonban az egyes LC_*
    változók felülírhatják, akár egyszerre az LC_ALL megadásával.
  </ti>
</tr>
</table>

<note>
Bár a legtöbb program jól működik, ha csak az LC_ALL-t használod, némelyik fura
eredményt ad, ha az LC_ALL-nak értéket adtál, a LANG-nak azonban nem. Ha
biztosra akarsz menni, <e>mindkettőt</e> állítsd be!
</note>

<p>
A legtöbb felhasználó egyénileg csak a LANG változót állítja be, esetleg az
LC_CTYPE-ot. Ehhez a shelljük indítóállományához a következő parancssoros
utasítást adják:
</p>

<pre caption="Felhasználói lokál beállítása a ~/.bashrc állományban">
export LANG="hu_HU@euro"
</pre>

<note>
A lokál végéhez fűzött <c>@euro</c>-val használhatod az Euro pénzjelét (€).
</note>

<p>
Természetesen a rendszerlokált is meg lehet adni, mely minden felhasználóra és
programra érvényes lesz:
</p>

<pre caption="Alapértelmezett rendszerlokál beállítása a /etc/env.d/02locale állományban">
LC_ALL="hu_HU@euro"
LANG="hu_HU@euro"
</pre>

<p>
Bevett szokás csak felhasználói lokálokat megadni, ilyenkor nem adnak meg
alapértelmezett rendszerlokált. Ez ilyenkor a speciális <c>"C"</c> értéket
veszi fel, amely történelmi okokból az angol lokállal egyezik meg.
</p>

<p>
Ahhoz, hogy az üzenetalapú honosítást használó programok ki is használják ezt,
valószínűleg az <c>nls</c> (Native language support) USE flaggel kell
lefordítanod őket. Az nls-t ismerő programok általában a gettext
függvénykönyvtárat is igénylik, ezzel olvassák ki és használják a honosított
üzeneteket. Természetesen a Portage automatikusan telepíti a gettextet, ha
szükséges.
</p>

<p>
Miután beállítottad a megfelelő lokált, frissíteni kell a környezeti
változókat, hogy a rendszer észlelje, változás történt:
</p>

<pre caption="Rendszerkörnyezet frissítése">
<comment>(Alapértelmezett rendszerlokálhoz:)</comment>
# <i>env-update &amp;&amp; source /etc/profile</i>

<comment>(Felhasználói lokálhoz:)</comment>
$ <i>source ~/.bashrc</i>
</pre>

<p>
Ezután a <c>Ctrl-Alt-Backspace</c> megnyomásával ki kell lépned az X
szerverből, kijelentkezni, majd normál felhasználóként belépni.
</p>

<p>
Most már ellenőrizheted, hogy sikerült-e a változtatás:
</p>

<pre caption="Környezeti változások ellenőrzése">
$ <i>env | grep -i LC_</i>
</pre>

<p>
Létezik még egy lokalizációs változó, a LINGUAS. Ez a gettextet használó
programok esetén a telepítendő honosított állományokat határozza meg, illetve
némely speciális programcsomag esetén magát a használandó lokált is. Ilyen
például a <c>kde-base/kde-i18n</c> és az <c>app-office/openoffice</c>. A
változó értéke <e>szóközzel</e> elválasztott nyelvkódok listája, s a
<path>/etc/make.conf</path> állományban érdemes megadni:
</p>

<pre caption="A LINGUAS beállítása a make.conf állományban">
# <i>nano -w /etc/make.conf</i>
<comment>(Add hozzá a LINGUAS változót. Például 
magyar, angol és német használatához:)</comment>
LINGUAS="hu en de"
</pre>


</body>
</section>
<section>
<title>Lokálok előállítása</title>
<body>

<p>
Ha olyan lokált akarsz használni, amely alapesetben nem elérhető, 
a <c>localedef</c> parancsot használhatod az előállítására. Például:
</p>

<pre caption="Lokál létrehozása a localedef segítségével">
# <i>localedef -c -i hu_HU -f ISO-8859-15 hu_HU.ISO-8859-15</i>
</pre>

<p>
Miután elkészült a lokál, megadhatod a LANG változó új értékének.
</p>

<pre caption="A LANG változó megadása">
# <i>export LANG="hu_HU.ISO-8859-15"</i>
</pre>

<p>
A változtatás után ne feledd el frissíteni a rendszerkörnyezetet:
</p>

<pre caption="Rendszerkörnyezet frissítése">
# <i>env-update &amp;&amp; source /etc/profile</i>
</pre>

<p>
Ezután a <c>Ctrl-Alt-Backspace</c> megnyomásával ki kell lépned az X
szerverből, kijelentkezni, majd normál felhasználóként belépni.
</p>

</body>
</section>
<section>
<title>Lokalizáció generálása a glibccel</title>
<body>

<p>
Valószínűleg csak egy-két lokált szeretnél használni a rendszereden. Ezeket a
<path>/etc/locale.gen</path>-ben sorolhatod fel.
</p>

<pre caption="Lokálok hozzáadása a /etc/locale.gen állományhoz">
en_GB ISO-8859-1
en_GB.UTF-8 UTF-8
hu_HU ISO-8859-2
hu_HU@euro ISO-8859-15
</pre>

<p>
A következő lépés, hogy futtatod a <c>locale-gen</c> parancsot. Az szépen
legenerálja az összes szükséges beállítást a <path>/etc/locale.gen</path> fájl
alapján.
</p>

<note>
A <c>locale-gen</c> csak a <c>glibc-2.3.6-r4</c>-től érhető el. Ha neked
régebbi glibc verziód van, akkor kérlek most frissítsd.
</note>

<p>
Ha le akarod ellenőrizni az elérhető lokálok listáját, futtasd a 
<c> locale -a </c> parancsot.
</p>
</body>
</section>
</chapter>

<chapter>
<title>Billentyűzet-kiosztás konzolon</title>
<section>
<body>

<p>
A konzol által használt billentyűzet-kiosztás a
<path>/etc/conf.d/keymaps</path> file-ban, a <c>KEYMAP</c> változóval adható
meg, értékét a <path>/usr/share/keymaps/<c>{arch}</c>/</path> könyvtárban
nézheted meg. Az <path>i386</path> alkönyvtár a főbb kiosztások szerint további
alkönyvtárakra oszlik (<path>qwerty/</path>, <path>azerty/</path>, stb.). Egyes
nyelvekből többfélét is választhatsz, ezért nem árt kikísérletezni, melyik
felel meg legjobban az igényeidnek.
</p>

<pre caption="Konzol billentyűzet-kiosztásának beállítása">
KEYMAP="us"
KEYMAP="hu"
KEYMAP="hu101"
</pre>

</body>
</section>
</chapter>

<chapter>
<title>Billentyűzet-kiosztás az X szerver alatt</title>
<section>
<body>

<p>
Az X szerver által használt kiosztást a <path>/etc/X11/xorg.conf</path>
állományban kell megadni, az <c>XkbLayout</c> paraméterrel.
</p>

<pre caption="Az X billentyűzet-kiosztásának beállítása">
 Section "InputDevice"
     Identifier  "Keyboard1"
     ...
     Option "XkbLayout"    "hu"
     #Option "XkbModel"     "pc105"    <comment>## Csak nemzetközi billentyűzetekhez kell megadni.</comment>
     #Option "XkbVariant"  "nodeadkeys" <comment>## Ez leginkább az xterm billentyűzet-kezeléséhez kellhet.</comment>
     ...
</pre>

<p>
Ha nemzetközi kiosztású billentyűzeted van, érdemes az <c>XkbModel</c>
paraméternek a <c>pc102</c> vagy <c>pc105</c> értéket megadni, mert így a
billentyűzeted speciális gombjait is kezelni tudod.
</p>

<p>
A deadkeys paraméter hatására egyes billentyűk leütése után nem írja ki azonnal
a megfelelő betűket, hanem egy következővel kombinálva más betűt jelenít meg,
mint ami a billentyűre van rajzolva, például é,è,á,à, stb. Az <c>XkbVariant</c>
paramétert <c>nodeadkeys</c> értékre állítva lehetővé válik az ilyen speciális
karakterek bevitele az X terminálokon is.
</p>

<p>
Ha egynél több billentyűzet-kiosztás (például angol és magyar) között kell
váltogatnod, csak pár sort kell még hozzáírnod az <path>xorg.conf</path>
állományhoz, mellyel a kívánt kiosztásokat és a hozzájuk rendelt
gyorsbillentyűket adhatod meg.
</p>

<pre caption="Két billentyűzet-kiosztás közötti váltogatás">
 Section "InputDevice"
     Identifier  "Keyboard1"
     ...
     Option "XkbLayout"    "us,hu"
     Option "XkbOptions"   "grp:alt_shift_toggle,grp_led:scroll"
</pre>

<p>
Az <c>XkbOptions</c> beállításával a kiosztások között az <c>Alt-Shift</c>
lenyomásával váltogathatsz. Ezzel együtt a Scroll Lock lámpa be- és kikapcsol,
a <c>grp_led:scroll</c> paraméternek köszönhetően. Ez egy elég hasznos (és
látható) visszajelzést ad arról, éppen melyik kiosztást is használod.
</p>

</body>
</section>
</chapter>

<chapter>
<title>KDE</title>
<section>
<body>

<p>
A KDE-hez a <c>kde-base/kde-i18n</c> csomagot kell telepítened. Ha korábban
megadtad, használja az előzőekben leírt <uri link="#variables">LINGUAS
változót</uri>.
</p>

</body>
</section>
</chapter>

<chapter>
<title>Euro jel a konzolon</title>
<section>
<body>

<p>
Ahhoz, hogy a konzolod meg tudja jeleníteni az Euro jelét, a
<path>/etc/conf.d/consolefont</path> állományban lévő <c>CONSOLEFONT</c>
változónak meg kell adnod a <path>/usr/share/consolefonts/</path> könyvtárban
található valamelyik állomány nevét (a <c>.psfu.gz</c> kiterjesztés nélkül).
Például a <c>lat9w-16</c> készlet tartalmazza az Euro jelet.
</p>

<pre caption="Konzol karakterkészletének beállítása">
CONSOLEFONT="lat9w-16"
</pre>

<p>
Érdemes ellenőrizned, hogy a <c>CONSOLEFONT</c> benne van-e a boot futtatási 
szintben:
</p>

<pre caption="Megfelelő futási szint ellenőrzése">
# <i>rc-update -v show | grep -i consolefont</i>
</pre>

<p>
Ha semmilyen szintet nem ír ki a <c>CONSOLEFONT</c>-nak, add hozzá:
</p>

<pre caption="A consolefont hozzáadása a boot futási szinthez">
# <i>rc-update add consolefont boot</i>
</pre>

</body>
</section>
</chapter>

<chapter>
<title>Euro jel X szerver alatt</title>
<section>
<title>A legtöbb alkalmazás esetén...</title>
<body>

<p>
Az Euro jel használata X alatt valamivel nehezebb. Először is úgy kell
megváltoztatnod a <c>fixed</c> és a <c>variable</c> beállításokat a
<path>/usr/share/fonts/misc/fonts.alias</path> állományban, hogy
<c>iso8859-1</c> helyett <c>iso8859-15</c>-re végződjenek.
</p>

<pre caption="Alapértelmezett X karakterkészlet beállítása">
fixed        -misc-fixed-medium-r-semicondensed--13-120-75-75-c-60-iso8859-15
variable     -*-helvetica-bold-r-normal-*-*-120-*-*-*-*-iso8859-15
</pre>

<p>
Egyes alkalmazások saját karakterkészletet használnak, ezért külön-külön kell
megadni nekik, hogy Euro jellel rendelkezőre váltsanak át. Ezt felhasználói
szinten az <path>.Xdefaults</path> állományban teheted meg. Érdemes ezt az
állományt a <path>/etc/skel/</path> könyvtárba átmásolni, hogy az újonnan
létrehozott felhasználóknak ne kelljen megint megadniuk. Általánosságban azokra
az alkalmazásokra lehet megadni, melyeknek a
<path>/usr/share/X11/app-defaults/</path> könyvtárban léteznek ún. resource
állományai (mint pl. az xterm). Ezekben többnyire egy létező sort kell
módosítani, nem újat hozzáírni. Például az xterm karakterkészletének
megváltoztatása:
</p>

<pre caption="xterm karakterkészletének beállítása">
<comment>(a saját könyvtáradban)</comment>
$ <i>echo 'XTerm*font: fixed' >> .Xresources </i>
$ <i>xrdb -merge .Xresources</i>
</pre>

</body>
</section>
<section>
<title>Euro jel (X)Emacs alatt</title>
<body>

<p>
Ahhoz, hogy (X)Emacs-ben is használni tudd az Euro jelét, add a következő sort
a <path>.Xdefaults</path> állományhoz:
</p>

<pre caption="Emacs karakterkészletének beállítása">
Emacs.default.attributeFont: -*-courier-medium-r-*-*-*-120-*-*-*-*-iso8859-15
</pre>

<p>
Az XEmacs (nem a "sima" Emacs) esetén kicsivel többet kell csinálnod. A
<path>/home/user/.xemacs/init.el</path> állományhoz add hozzá a következőt:
</p>

<pre caption="XEmacs karakterkészletének beállítása">
(define-key global-map '(EuroSign) '[€])
</pre>

<note>
A [] között lévő jel az Euro jele.
</note>

</body>
</section>
<section>
<title>OpenOffice.Org</title>
<body>

<p>
A jelenlegi stabil <c>app-office/openoffice</c> és
<c>app-office/openoffice-bin</c> ebuildek a <uri link="#variables">LINGUAS
változót</uri> használják annak eldöntésére, hogy milyen nyelvű kezelőfelületet
telepítsenek. Ha érdekel, hogy a felület fordítása, az elválasztás,
helyesírás-ellenőrzés és egyéb honosítási folyamatok hogyan haladnak egy adott
nyelven, nézd meg az <uri
link="http://l10n.openoffice.org/languages.html">OpenOffice.Org honosítási
weboldalt</uri>!
</p>

</body>
</section>
</chapter>

</guide>
