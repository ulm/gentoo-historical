<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Id: gentoo-kernel.xml,v 1.4 2007/01/03 14:43:18 neysx Exp $ -->

<guide link="/doc/hu/gentoo-kernel.xml" lang="hu">

<title>Gentoo Linux Kernel Útmutató</title>

<author title="Szerző">
  <mail link="swift@gentoo.org">Sven Vermeulen</mail>
</author>
<author title="Közreműködő">
  <mail link="lostlogic@gentoo.org">Brandon Low</mail>
</author>
<author title="Szerkesztő">
	<mail link="dsd@gentoo.org">Daniel Drake</mail>
</author>
<author title="Szerkesztő">
  <mail link="carl@gentoo.org">Carl Anderson</mail>
</author>
<author title="Szerkesztő">
  <mail link="peesh@gentoo.org">Jorge Paulo</mail>
</author>
<author title="Szerkesztő">
	<mail link="bennyc@gentoo.org">Benny Chuang</mail>
</author>
<author title="Szerkesztő">
	<mail link="greg_g@gentoo.org">Gregorio Guidi</mail>
</author>
<author title="Szerkesztő">
	<mail link="fox2mike@gentoo.org">Shyam Mani</mail>
</author>
<author title="Szerkesztő">
	<mail link="nightmorph@gentoo.org">Joshua Saddler</mail>
</author>
<author title="Fordító">
	<mail link="tibors11@t-online.hu">Sipos Tibor</mail>
</author>
<author title="Lektor">
	<mail link="alephlg@gmail.com">Lónyai Gergely</mail>
</author>

<abstract>
Ez a dokumentum áttekintést ad, a Gentoo Portage rendszerén belül elérhető 
összes kernelforrásról.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.17</version>
<date>2006-12-04</date>

<chapter>
<title> Bevezető</title>
<section>
<body>

<p>
Ahogy minden más a Gentoo Linuxban, a Gentoo kernel csapat filozófiája is az,
hogy a felhasználónak annyi szabadságot adjon a választásban, amennyi csak
lehetséges. Ha megnézed az <c>emerge -s sources</c> parancs eredményét, akkor a
kernelek széles választékát láthatod. Ebben a dokumentumban megpróbálok rövid
eligazítást adni az egyes foltkészletek céljáról, és az egyéb kernel
forrásokról, amelyeket a rendelkezésedre bocsátunk.
</p>

<p>
A 2.4-es sorozatért Willy Tarreau felelős. Linus Torvalds, a Linux kitalálója 
Marcello Tosatti-ra bízta a teljes 2.4-es fát, amikor az újabb, 2.6-os 
kernelsorozatot kezdte el fejleszteni. Marcelo sikeresen végezte el a 
feladatot, stabilan és biztonságosan tartotta a kernelt. Mindez Willy 
vezetésével sem változott. Jelenleg már csak biztonsági, hibajavító 
frissítéseket fogad el a 2.4-es kernelfába. A jelenlegi fejlesztések azonban 
már a 2.6-osban folynak.
</p>

<p>
A 2.6-os kernelért Andrew Morton felelős, aki Linus Torvalds-al szorosan 
együttműködve dolgozik azon, hogy egy gyors, hatékony, nagy tudású Linux 
kernelt adjon ki a keze közül. A fejlesztés szédületes sebességgel halad, a 
kernel maga pedig nagyon alaposan átgondolt.
</p>

<p>
Néhány a rendszer felépítésért felelős program nem teljesen kompatibilis a 
2.6-os Linuxxal, és néhány felhasználó előnyben részesíti a jól bevált 2.4-es 
Linux kernelt. Viszont arra kérlek, hogy vedd figyelembe, hogy a Linux 2.4-hez 
nem létezik több fejlesztés - csak hiba és biztonsági javítás - hiába jelenik 
meg újabb kiadás. Hacsak tudsz, kérlek válts át a 2.6-os Linux kernelre. A 
Linux kernel-<uri link="/doc/en/migration-to-2.6.xml">váltás 
dokumentációjában</uri> nagyon használható információkat találhatsz.
</p>

</body>
</section>
</chapter>

<chapter>
<title>Támogatott kernelcsomagok</title>
<section>
<title>genkernel</title>
<body>

<p>
A <c>Genkernel</c> egy kernel-eszköz, mely felismeri gépünk 
hardver-felépítését, és segítségével automatikusan elvégezhető a kernel 
beállítása. Használata leginkább azok számára ajánlott, akik még nem elég 
járatosak a kernel kézi beállításában és fordításában.
</p>

<p>
További információkat itt találhatsz: 
<uri link="/doc/hu/genkernel.xml">Gentoo Linux Genkernel Útmutató</uri>.
</p>

</body>
</section>
<section>
<title>Általános felhasználásra: gentoo-sources</title>
<body>

<p>
A legtöbb felhasználónak a <c>gentoo-sources</c> kernel ajánlott. A Gentoo Linux a 2005.0-ás kiadás óta a 2.6-os kernelt használja alapesetben. Ezért, hacsak nem a 2.4-es profilt használod, a <e>legtöbb</e> architektúrán a <c>gentoo-sources</c> valamelyik 2.6-os sorozatú kernel lesz.
</p>

<p>
A <c>gentoo-sources</c> a Linux 2.6-os sorozatára épülő kernel kisebb 
foltokkal, melyek biztonsági problémákat, kernel hibákat javítanak, valamint a 
különleges architektúrákkal biztosítanak nagyobb kompatibilitást. Jelenleg a 
Linux 2.6 a hivatalos, stabil kernelfa, melyet nagyon gyorsan fejlesztenek. A 
nagyobb teljesítmény, a több támogatott hardver, valamint a rengeteg újdonság 
miatt azt ajánljuk, a régebbi 2.4-es helyett a 2.6-os sorozatot használd.
</p>

<p>
A <c>gentoo-sources</c>-2.4 kernel foltjai hasonlóak a 2.6-os verziókban 
lévőkhöz, és sok egyéb foltot tartalmaz a funkciók kibővítéséhez és a 
teljesítmény javításához.
</p>

<p>
A <c>gentoo-sources</c> csomag karbantartása a Gentoo kernel-csapat legtöbb 
energiáját leköti. Ebben kiváló fejlesztők segítenek, mint például Greg Kroah-
Hartman, a népszerű kernel hacker, aki az udev karbantartója, és a hivatalos 
Linux kernel USB és PCI alrendszereinek fejlesztéséért felelős.
</p>

</body>
</section>
<section>
<title>Szerverekhez: hardened-sources és rsbac-sources</title>
<body>

<p>
A <c>hardened-sources</c> a hivatalos Linux kernelen alapul, és azok számára 
készült, akik szervereiken Gentoo-t futtatnak. A Gentoo Hardened több 
alprojektéhez biztosít foltokat, mint pl. az 
<uri link="http://www.nsa.gov/selinux/">LSM/SELinux</uri>-hoz és a 
<uri link="http://grsecurity.net">grsecurity</uri>-hez. Ezen kívül 
stabilitási, biztonsági fejlesztéseket is tartalmaz. Hasonlóan a 
<c>gentoo-sources</c>-hoz, 2.6-os és 2.4-es verzióban is elérhető. További 
információk a <uri>http://www.gentoo.org/proj/en/hardened/</uri> címen érhetők 
el.
</p>

<p>
Az <c>rsbac-sources</c> a Rule Set Based Access Controls-hoz 
(<uri link="http://www.rsbac.org">RSBAC</uri>) (szabályalapú 
hozzáférés-korlátozás) tartalmaz foltokat, 2.4-es és 2.6-os verzióban érhető 
el. Karbantartását az 
<uri link="/proj/en/hardened/rsbac/">RSBAC projekt</uri> végzi, a Gentoo 
Hardened egyik alprojektje.
</p>

<impo>
Ezekben a kernelekben a nagyobb biztonsághoz szükséges foltkészletek 
találhatók. Használatuk előtt olvasd el az alábbi 
<uri link="/proj/en/hardened/">dokumentációt</uri>!
</impo>

</body>
</section>
<section>
<title>Architektúra-függő kernelek</title>
<body>

<p>
A <c>hppa-sources</c>, a <c>mips-sources</c>, az <c>sh-sources</c>, a
<c>sparc-sources</c> és az <c>xbox-sources</c>, ahogy a nevük is mutatja, olyan
foltokat tartalmaznak, melyekkel az adott architektúrán futnak a legjobban.
Emellett bizonyos hardver- és működési támogatások is vannak bennük a többi
kernelből.
</p>

</body>
</section>
</chapter>

<chapter>
<title>Nem támogatott kernelcsomagok</title>
<section>
<body>

<p>
Most ábécé-sorrendben megpróbálom röviden leírni némelyik 
<path>sys-kernel/*-sources</path> csomagot, melyek elsuhannak a szemed előtt, 
ha kiadod az <c>emerge -s sources</c> parancsot. Ezeket csak "udvariasságból" 
tettük a Portage-ba, a bennük lévő foltkészleteket a Gentoo csapat nem 
támogatja.
</p>

</body>
</section>
<section>
<title>ck-sources</title>
<body>

<p>
A <c>ck-sources</c> Con Kolivas saját kernel foltkészlete. Főként a rendszer 
válaszidejét, reagálását javítja, működése többféle feladatkörhöz, terheléshez 
igazítható, a szerverektől az asztali gépekig. Igen alaposan átgondolt, 
többszörös fejlesztésen, javításon átesett készlet. Minden kiadása a 
biztonságot, stabilitást tartja szem előtt. Támogatás, további információ a 
<uri>http://kernel.kolivas.org</uri> címen, valamint az <c>irc.oftc.net</c> 
IRC-szerver <c>#ck</c> csatornáján érhető el.
</p>

</body>
</section>
<section>
<title>git-sources</title>
<body>

<p>
A <c>git-sources</c> a legújabb kernelfa jelenlegi fejlesztésének napi 
csomagja, futtatása kernelfejlesztőknek, -tesztelőknek ajánlott. Hibajelentést 
a <uri link="http://bugme.osdl.org/">Linux Kernel Bug Tracker</uri> címen, 
vagy az LKML (Linux Kernel Mailing List) levelezési listán lehet tenni.
</p>

</body>
</section>
<section>
<title>mm-sources</title>
<body>

<p>
Az <c>mm-sources</c> a <c>vanilla-sources</c> kernelen alapul, Andrew Morton 
foltkészletével kibővítve. A legújabb, még fejlesztés alatt álló 
szolgáltatásokat tartalmazza, melyek később a hivatalos kernelbe kerülnek (vagy 
pedig visszautasításra, mert lángra gyújtják a gépedet). Nagyon gyorsan 
frissül, sokszor hétről hétre radikális változtatásokon esik át. A kernel 
hackerek ezen tesztelik le új fejlesztéseiket.
</p>

<p>
Ha szeretsz pengeélen táncolni, és úgy gondolod, a <c>vanilla-sources</c> 
inkább a kicsiknek való, próbáld ki az <c>mm-sources</c>-t! De nem árt tudnod, 
hogy ez nagyon kísérleti kernel, és nem mindig úgy működik, ahogy kellene.
</p>

</body>
</section>
<section>
<title>openmosix-sources</title>
<body>

<p>
Az <c>openmosix-sources</c> az openMosix rendszer (fürtözést támogató kernel 
foltkészlet, mint a MOSIX, csak Open Source alapokon) használatát támogatja. 
További információkért nézd meg a <uri>http://www.openmosix.org</uri> webhelyet!
</p>

</body>
</section>
<section>
<title>openvz-sources</title>
<body>

<p>
Az OpenVZ egy Linuxra épülő szerver-virtualizációs megoldás. Egymástól 
elszigetelt, biztonságos virtuális magánszervereket (VPS, Virtual Privat 
Server) vagy virtuális munkakörnyezeteket hoz létre egy darab fizikai 
szerveren. Így jobb szerver-kihasználtság érhető el, s biztosítható, hogy az 
alkalmazások egymással ne ütközzenek. További információkért nézd meg a 
<uri>http://www.openvz.org</uri> webhelyet!
</p>

</body>
</section>
<section>
<title>suspend2-sources</title>
<body>

<p>
A <c>suspend2-sources</c>-ben benne van a genpatches, mely a gentoo-sources-ben 
lévő foltokat tartalmazza, s ezen kívül a 
<uri link="http://www.suspend2.net">Software Suspend 2</uri> foltkészlet is, 
amely a Linux kernel suspend-to-disk szolgáltatásának egy új, továbbfejlesztett 
változata.
</p>

<p>
Ez a kernel főleg laptop-felhasználóknak ajánlott, akiknek sokszor kell 
felfüggeszteniük munkájukat (és ezzel együtt gépüket is), majd máshol folytatni.
</p>

</body>
</section>

<section>
<title>usermode-sources</title>
<body>

<p>
A <c>usermode-sources</c> nem más, mint a User Mode Linux (felhasználói módú 
Linux) kernel foltkészlet. Ezt a kernelt arra tervezték, hogy segítségével 
Linuxot futtathassunk egy Linuxon belül, mely egy Linuxon belül fut... 
Elsősorban tesztelési és virtuális szerver célokra való. Ha több információt 
szeretnél a Linux stabilitásának, méretezhetőségének eme nagyszerű példájáról, 
látogasd meg a <uri>http://user-mode-linux.sourceforge.net</uri> webhelyet!
</p>

<p>
Az UML-ről és a Gentoo-ról a 
<uri link="/doc/en/uml.xml">Gentoo UML Útmutató</uri>-ban olvashatsz bővebben.
</p>

</body>
</section>

<section>
<title>Vissza a gyökerekhez: vanilla-sources</title>
<body>

<p>
A következő kernel forrás, amely ismerős lehet a Linux felhasználóknak, a 
<c>vanilla-sources</c>. Ez a hivatalos kernelforrás, mely a 
<uri>http://www.kernel.org/</uri> oldalon jelenik meg. Ezeket egyáltalán nem 
foltozzuk - kifejezetten azok számára biztosítjuk, akik módosítatlan, eredeti 
Linux kernelt szeretnének használni. Ajánlott helyette a <c>gentoo-sources</c> 
használata.
</p>

<p>
Hasonlóan, mint a <c>gentoo-sources</c> esetében, itt is két verziójú kernel 
található a csomagban: a 2.4-es és a 2.6-os.
</p>

</body>
</section>
</chapter>

<chapter>
<title>Régebbi kernel csomagok</title>
<section>
<title>aa-sources</title>
<body>

<p>
Az <c>aa-sources</c> egy alaposan módosított kernel volt, rengeteg folttal. 
Mivel a fő karbantartója abbahagyta a javítások kiadását, a csomag elavult, 
ezért töröltük.
</p>

</body>
</section>

<section>
<title>alpha-sources</title>
<body>

<p>
Az <c>alpha-sources</c> egy 2.4-es kernel volt, az Alpha architektúrához 
szükséges kompatibilitási javításokkal. Mivel a foltokat kifejlesztették és 
közretették a hivatalos kernelben, az Alpha-felhasználók most már foltozás 
nélkül használhatnak az újabb kerneleket.
</p>

</body>
</section>
<section>
<title>development-sources</title>
<body>

<p>
A <c>development-sources</c>, a kernel.org hivatalos 2.6-os kernele most már 
<c>vanilla-sources</c> néven található meg.
</p>

</body>
</section>
<section>
<title>gentoo-dev-sources</title>
<body>

<p>
A <c>gentoo-dev-sources</c>, egy 2.6-os kernel különféle hiba-, biztonsági- és 
stabilitási foltokkal ellátva, most már <c>gentoo-sources</c> néven található 
meg.
</p>

</body>
</section>
<section>
<title>grsec-sources</title>
<body>

<p>
A <c>grsec-sources</c> a legfrissebb grsecurity foltkészleteket tartalmazta 
(a 2.0-ás és újabb verziókat), valamint egyéb biztonsági frissítéseket, mint 
pl. PaX-támogatást. Mivel a grsecurity foltok bekerültek a 
<c>hardened-sources</c> kernelbe, ez a csomag kikerült a Portage-ból.
</p>

</body>
</section>
<section>
<title>hardened-dev-sources</title>
<body>

<p>
A <c>hardened-dev-sources</c> most már <c>hardened-sources</c> néven található 
meg.
</p>

</body>
</section>
<section>
<title>rsbac-dev-sources</title>
<body>

<p>
Az <c>rsbac-dev-sources</c> kernelek most már <c>rsbac-sources</c> néven 
találhatók meg.
</p>

</body>
</section>
<section>
<title>selinux-sources</title>
<body>

<p>
A <c>selinux-sources</c> egy 2.4-es kernel volt, rengeteg biztonsági 
fejlesztéssel, de a 2.6-os sorozat újdonságai miatt feleslegessé vált. A 
SELinux szolgáltatásai a <c>hardened-sources</c> csomagban találhatók meg.
</p>

</body>
</section>
<section>
<title>uclinux-sources</title>
<body>

<p>
Az <c>uclinux-sources</c> MMU néküli (Memory Management Unit, memóriakezelő 
egység) processzorok és beágyazott rendszerek számára készült kernel. További 
információkért nézd meg a <uri>http://www.uclinux.org</uri> webhelyet. A 
biztonsági foltok, és a hardverpróbák hiánya miadt kikerült a hivatalos fából.
</p>

</body>
</section>
<section>
<title>win4lin-sources</title>
<body>

<p>
A <c>win4lin-sources</c> foltjai a felhasználói win4lin programok futtatását 
tették lehetővé. Ezzel a Linux felhasználók több Microsoft Windows (TM) 
programot majdnem eredeti sebességen tudnak futtatni. Biztonsági problémák 
miatt törlésre került.
</p>

</body>
</section>
</chapter>
</guide>

