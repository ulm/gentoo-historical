<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-working-portage.xml,v 1.1 2007/01/03 14:43:18 neysx Exp $ -->

<sections>

<version>1.55</version>
<date>2006-11-12</date>

<section>
<title>Üdvözlünk a Portage világában</title>
<body>

<p>
A Portage talán a legnevezetesebb újítása a Gentoo-nak a szoftverkezelés 
terén. Nagyfokú rugalmassága és számtalan jellegzetes képessége okán gyakran a 
Linuxon elérhető legjobb csomagkezelő eszköznek tekintik. 
</p>

<p>
A Portage teljes egészében <uri link="http://www.python.org">Python</uri>ban
és <uri link="http://www.gnu.org/software/bash">Bash</uri>ban íródott, ezért 
teljesen átlátható a felhasználó számára, mivel mindkettő szkriptnyelv.
</p>

<p>
A legtöbb felhasználó a Portage-t az <e>emerge</e> eszköz segítségével 
használja. Ez a fejezet nem szándékozik az emerge kézikönyv-oldalának másolata 
lenni, az emerge teljes opciólistáját a megfelelő kézikönyv-oldalon fogod 
megtalálni:
</p>

<pre caption="Az emerge kézikönyv-oldalának olvasása">
$ <i>man emerge</i>
</pre>

</body>
</section>
<section>
<title>A Portage fa</title>
<subsection>
<title>Ebuildek</title>
<body>

<p>
Amikor csomagokról beszélünk, gyakran a szoftverek elnevezéseire gondolunk, 
amelyek a Gentoo-felhasználók számára a Portage fán keresztül érhetőek el. A 
Portage fa tulajdonképpen <e>ebuildek</e> gyűjteménye, az <e>ebuild</e> pedig 
olyan fájl, amely minden olyan információt tartalmaz, ami a Portage-nek 
szükséges a szoftver-karbantartáshoz (telepítés, keresés, lekérdezés, ...). 
Ezek az ebuildek alapértelmezésben az <path>/usr/portage</path> könyvtárban 
vannak.
</p>

<p>
Amikor megkéred a Portage-t, hogy hajtson végre valamilyen szoftverrel 
kapcsolatos feladatot, akkor a rendszereden lévő ebuildeket használja 
kiindulópontként. Ezért nagyon fontos, hogy rendszeresen frissítsd ezeket, így 
a Portage tudni fog minden új szoftverről, biztonsági frissítésről, stb.
</p>

</body>
</subsection>
<subsection>
<title>A Portage fa frissítése</title>
<body>

<p>
A Portage fát rendszerint az <uri link="http://rsync.samba.org/">rsync</uri> 
segítségével frissítjük, ami egy gyors inkrementális fájlátviteli eszköz. A 
frissítés meglehetősen egyszerű, mivel az <c>emerge</c> parancs egy 
front-endet biztosít az rsync-hez:
</p>

<pre caption="A Portage fa frissítése">
# <i>emerge --sync</i>
</pre>

<p>
Ha tűzfal-korlátozások miatt nem tudsz rsync-elni, még mindig frissítheted a 
Portage fát a naponta újragenerált Portage snapshotjaink segítségével. Az 
<c>emerge-webrsync</c> eszköz automatikusan letölti és telepíti a legfrissebb 
snapshotot a gépedre:
</p>

<pre caption=" Az emerge-webrsync futtatása">
# <i>emerge-webrsync</i>
</pre>

</body>
</subsection>
</section>
<section>
<title>A csomagok karbantartása</title>
<subsection>
<title>Szoftver keresése</title>
<body>

<p>
Ha a Portage fában lévő szoftverek neveire akarsz keresni, használhatod az 
<c>emerge</c> beépített keresőjét. Alapértelmezésben az <c>emerge --search</c> 
azon csomagok nevét adja vissza, amelyek címében részben vagy egészben 
megtalálható az adott keresési kifejezés.
</p>

<p>
Mondjuk keressünk rá az összes olyan csomagra, amelynek a neve tartalmazza a 
"pdf"-et:
</p>

<pre caption="pdf-nevű csomagok keresése">
$ <i>emerge --search pdf</i>
</pre>

<p>
Ha a csomagok leírásaiban is akarsz keresni, használd a <c>--searchdesc</c> 
(vagy <c>-S</c>) kapcsolót:
</p>

<pre caption="pdf-vonatkozású csomagok keresése">
$ <i>emerge --searchdesc pdf</i>
</pre>

<p>
A kimenetet megnézve észreveheted, hogy egy csomó információval lát el. Az 
egyes mezők elnevezése magáért beszél, ezért nem merülünk el a magyarázatukban:
</p>

<pre caption="Példa az 'emerge --search' kimenetére">
*  net-print/cups-pdf
      Latest version available: 1.5.2
      Latest version installed: [ Not Installed ]
      Size of downloaded files: 15 kB
      Homepage:    http://cip.physik.uni-wuerzburg.de/~vrbehr/cups-pdf/
      Description: Provides a virtual printer for CUPS to produce PDF files.
      License:     GPL-2
</pre>

</body>
</subsection>
<subsection>
<title>Csomag telepítése</title>
<body>

<p>
Ha rábukkantál valamilyen neked tetsző szoftverre, könnyen telepítheted az 
<c>emerge</c> paranccsal: csak írd utána a csomag nevét. Például a 
<c>gnumeric</c> telepítése így néz ki:
</p>

<pre caption="A gnumeric telepítése">
# <i>emerge gnumeric</i>
</pre>

<p>
Mivel sok alkalmazás egymástól is függ, egy adott szoftvercsomag telepítése 
magával vonhatja több függőségi csomag telepítését is. Emiatt nem kell 
aggódnod, mivel a Portage a függőségeket jól kezeli. Ha látni akarod, hogy mit 
<e>telepítene</e> a Portage egy konkrét csomag függőségeként, használd a 
<c>--pretend</c> kapcsolót. Példa:
</p>

<pre caption="A gnumeric függőségeinek megtekintése">
# <i>emerge --pretend gnumeric</i>
</pre>

<p>
Amikor megkéred a Portage-t, hogy telepítsen egy csomagot, le fogja tölteni a 
szükséges forráskódot az Internetről, és ezt alapértelmezésben az 
<path>/usr/portage/distfiles</path> könyvtárban fogja tárolni. Ezután 
kicsomagolja, lefordítja és telepíti a csomagot. Ha azt akarod, hogy a Portage 
csak letöltse, de ne telepítse a forrást, a <c>--fetchonly</c> kapcsolóval 
használd az <c>emerge</c> parancsot:
</p>

<pre caption="A gnumeric forráskódjának letöltése">
# <i>emerge --fetchonly gnumeric</i>
</pre>

</body>
</subsection>
<subsection>
<title>A telepített csomagok dokumentációjának keresése</title>
<body>

<p>
Sok csomagot saját dokumentációval szállítanak. Néha a <c>doc</c> USE flag 
határozza meg, hogy települjön-e a csomag dokumentációja. A <c>doc</c> USE 
flag meglétét az <c>emerge -vp &lt;csomagnév&gt;</c> paranccsal 
ellenőrizheted.
</p>

<pre caption="A doc USE flag ellenőrzése">
<comment>(Az alsa-lib persze csak egy példa.)</comment>
# <i>emerge -vp alsa-lib</i>
[ebuild  N    ] media-libs/alsa-lib-1.0.9_rc3  +doc -jack 674 kB
</pre>

<p>
A <c>doc</c> USE flaget engedélyezheted vagy letilthatod, akár globálisan az 
<path>/etc/make.conf</path> fájlban, akár csomagonként az 
<path>/etc/portage/package.use</path> fájlban. Létrehozhatsz egy könyvtárat is 
<path>/etc/portage/package.use</path> néven, és itt felsorolhatod az 
előbbieket egy fájlban (ezen a könyvtáron belül). A 
<uri link="?part=2&amp;chap=2">USE flagek</uri> fejezet részletesen tárgyalja 
ezt a témát.
</p>

<p>
Egy adott telepített csomag dokumentációja általában a csomag nevét viselő 
alkönyvtárban található az <path>/usr/share/doc</path> könyvtáron belül. 
Kilistázhatod az összes telepített fájlt az <c>equery</c> segítségével, ami 
része az <c>app-portage/gentoolkit</c> 
<uri link="/doc/en/gentoolkit.xml">csomagnak</uri>.
</p>

<pre caption="A csomagdokumentáció helyének meghatározása">
# <i>ls -l /usr/share/doc/alsa-lib-1.0.9_rc3</i>
total 28
-rw-r--r--  1 root root  669 May 17 21:54 ChangeLog.gz
-rw-r--r--  1 root root 9373 May 17 21:54 COPYING.gz
drwxr-xr-x  2 root root 8560 May 17 21:54 html
-rw-r--r--  1 root root  196 May 17 21:54 TODO.gz

<comment>(Másik lehetőségként használhatod az equery-t bizonyos fájlok 
helyének meghatározására:)</comment>
# <i>equery files alsa-lib | less</i>
media-libs/alsa-lib-1.0.9_rc3
* Contents of media-libs/alsa-lib-1.0.9_rc3:
/usr
/usr/bin
/usr/bin/alsalisp
<comment>(A kimenetet lerövidítettük)</comment>
</pre>

</body>
</subsection>
<subsection>
<title>Csomag eltávolítása</title>
<body>

<p>
Ha el akarsz távolítani egy szoftvercsomagot a rendszeredből, használd az 
<c>emerge --unmerge</c> parancsot, ami arra utasítja a Portage-t, hogy 
távolítson el minden, az adott csomag által telepített fájlt a rendszerből, 
<e>kivéve</e> az adott alkalmazás konfigurációs fájljait, ha azokat telepítés 
után módosítottad. A konfigurációs fájlok érintetlenül hagyása lehetővé teszi, 
hogy később folytathasd a munkát az adott csomaggal, ha valaha is úgy döntesz, 
hogy újra telepíted.
</p>

<p>
Azonban <brite>nyomatékosan figyelmeztetünk</brite>: a Portage <e>nem</e> 
fogja ellenőrizni, hogy az eltávolítandó csomag szükséges-e más csomagok 
számára. Mindenesetre olyankor azért figyelmeztet, ha olyan csomagot akarsz 
eltávolítani, ami létfontosságú a rendszer számára, és nélküle összeomolhat az 
egész.
</p>

<pre caption="A gnumeric eltávolítása a rendszerből">
# <i>emerge --unmerge gnumeric</i>
</pre>

<p>
Egy csomag eltávolításakor megmaradnak azok a függőségek, amelyeket 
telepítéskor automatikusan magával hozott. A feleslegessé vált, azaz 
eltávolítható függőségek meghatározáshoz használd az <c>emerge</c> 
<c>--depclean</c> funkcióját. Erről később részletesen fogunk beszélni.
</p>

</body>
</subsection>
<subsection>
<title>A rendszer frissítése</title>
<body>

<p>
Ha tökéletes állapotban akarod tartani a rendszeredet (nem is szólva a 
legfrissebb biztonsági frissítésekről), rendszeresen frissíteni kell.  Mivel a 
Portage csak a gépeden lévő Portage fában lévő ebuildeket ellenőrzi, először 
is ezt kell frissíteni. Ha ez megtörtént, frissítheted a rendszeredet az 
<c>emerge --update world</c> paranccsal. Az alábbi példában az <c>--ask</c> 
kapcsolót is használjuk, ami megmondja a Portage-nak, hogy mutassa meg a 
frissítendő csomagok listáját, és kérdezzen rá, hogy akarod-e folytatni a 
frissítést:
</p>

<pre caption="A rendszer frissítése">
# <i>emerge --update --ask world</i>
</pre>

<p>
A Portage ezután megkeresi a telepített csomagok újabb verzióját, azonban csak 
a <e>kifejezetten</e> telepített alkalmazásoknak néz utána (ezek fel vannak 
sorolva a <path>/var/lib/portage/world</path>, a függőségként települt 
csomagoknak nem. Ha <e>minden egyes csomagot</e> frissíteni szeretnél, 
használd a <c>--deep</c> kapcsolót:
</p>

<pre caption="A teljes rendszer frissítése">
# <i>emerge --update --deep world</i>
</pre>

<p>
Mivel biztonsági frissítések olyan csomagokra is jönnek ki, amelyeket nem 
kifejezetten, hanem csak más programok függőségeként telepítettél, érdemes ezt 
a parancsot időnként lefuttatni.
</p>

<p>
Ha nemrég módosítottad valamelyik 
<uri link="?part=2&amp;chap=2">USE flaget</uri>, érdemes használni a 
<c>--newuse</c> kapcsolót is. Ekkor a Portage ellenőrzi, hogy a módosítás 
miatt szükséges-e új csomagok telepítése, vagy a meglévők újrafordítása:
</p>

<pre caption="Teljes rendszerfrissítés">
# <i>emerge --update --deep --newuse world</i>
</pre>

</body>
</subsection>
<subsection>
<title>Metacsomagok</title>
<body>

<p>
A Portage-ben néhány csomagnak nincs valódi tartalma, hanem 
csomag-gyűjtemények telepítésére használatos. Például a <c>kde</c> csomag a 
teljes KDE környezetet telepíti úgy, hogy függőségként különféle KDE-vel 
kapcsolatos csomagokat húz magával.
</p>

<p>
Amennyiben ilyen csomagot akarsz eltávolítani, az <c>emerge --unmerge</c> 
futtatása az adott csomagon nem sok mindent fog csinálni, mivel a függőségek 
ott maradnak a rendszerben.
</p>

<p>
A Portage képes eltávolítani az elárvult függőségeket is, de mivel dinamikus 
függőségi rendszerekről van szó, először mindig végezz teljes 
rendszerfrissítést, beleértve a USE flagek módosítása miatti változásokat is. 
Ezután már futtathatod az <c>emerge --depclean</c> parancsot, amivel az 
elárvult függőségeket tudod eltávolítani. Ha ez megtörtént, újra kell 
fordítanod azokat az alkalmazásokat, amelyek dinamikusan voltak linkelve a 
most eltávolított szoftverekhez, de már nincs szükségük azokra.
</p>

<p>
A fentieket a következő három paranccsal tudod megoldani:
</p>

<pre caption="Az elárvult függőségek eltávolítása">
# <i>emerge --update --deep --newuse world</i>
# <i>emerge --depclean</i>
# <i>revdep-rebuild</i>
</pre>

<p>
A <c>revdep-rebuild</c> a <c>gentoolkit</c> csomag része, tehát előbb ezt 
telepítsd:
</p>

<pre caption="A gentoolkit csomag telepítése">
# <i>emerge gentoolkit</i>
</pre>

</body>
</subsection>
</section>
<section>
<title>Amikor a Portage panaszkodik...</title>
<subsection>
<title>SLOTok, virtuális csomagok (virtuals), ágak (branches), architektúrák és profilok</title>
<body>

<p>
Ahogyan már megállapítottuk, a Portage rendkívül hatékony, és sok olyan 
lehetőséget biztosít, amivel más szoftverkezelő eszközök nem rendelkeznek. 
Ennek jobb megértéséhez nyújt segítséget a következőkben néhány szempont kissé 
részletesebb magyarázata.
</p>

<p>
A Portage lehetővé teszi, hogy egy adott csomagnak többféle verziója is 
létezhessen egyazon rendszeren. Míg más diszribúciók inkább a verziószám 
szerint nevezik el a csomagokat, (mint pl. <c>freetype</c> és 
<c>freetype2</c>), a Portage egy <e>SLOT</e>-nak nevezett technológiát 
használ. Egy-egy ebuild egy bizonyos SLOT-ot deklarál a verziójának 
megfelelően. Különböző SLOT-okkal rendelkező ebuildek létezhetnek együtt 
egyazon rendszeren, például a <c>freetype</c> csomagból van <c>SLOT="1"</c> és 
<c>SLOT="2"</c> jelzésű ebuild.
</p>

<p>
Vannak olyan csomagok is, amelyek ugyanazt a funkciót valósítják meg 
másképpen. Például a <c>metalogd</c>, a <c>sysklogd</c> és a <c>syslog-ng</c> 
is rendszernaplózó program. Azok az alkalmazások, amelyek "egy 
rendszernaplózó" létezését követelik meg, nem függhetnek mondjuk a 
<c>metalogd</c> csomagtól, hiszen a többi rendszernaplózó is éppolyan jó 
választás lenne. A Portage ezért úgynevezett "<e>virtual</e>"-ok (virtuális 
csomagok) segítségével oldja meg ezt a problémát: mindegyik rendszernaplózó 
beletartozik a <c>virtual/syslog</c>-ba, így az alkalmazásoknak már megadható 
függőségként a <c>virtual/syslog</c>.
</p>

<p>
A szoftverek a Portage fában különböző ágakban (branch) lehetnek. 
Alapértelmezés szerint a rendszered csak olyan csomagokat fogad el, amelyeket 
a Gentoo stabilnak ítél. A legtöbb újonnan benyújtott szoftver először a 
tesztelési ágba kerül, ami azt jelenti, hogy további tesztelésnek kell 
alávetni, mielőtt stabillá nyilváníthatják. Igaz, hogy az ilyen ebuildeket is 
látni fogod a Portage fában, de nem lehet frissíteni rájuk, míg nem kerülnek 
be a stabil ágba.
</p>

<p>
Néhány szoftver csak kevés architektúrára érhető el. Ennek okai többfélék 
lehetnek: vagy nem működik a csomag más architektúrákon, vagy további 
tesztelésre van szükség, vagy a fejlesztő, aki benyújtotta a szoftvert a 
Portage fába, nem tudja ellenőrizni, hogy működik-e különböző architektúrákon.
</p>

<p>
Minden Gentoo-telepítés egy bizonyos <c>profil</c>ba tartozik, ami - egyéb 
információk mellett - azon csomagok listáját tartalmazza, amelyek a rendszer 
normális működéséhez szükségesek.
</p>

</body>
</subsection>
<subsection id="blocked">
<title>Blokkolt csomagok</title>
<body>

<pre caption="A Portage blokkolt csomagokra figyelmeztet (a --pretend kapcsolóval)">
[blocks B     ] mail-mta/ssmtp (is blocking mail-mta/postfix-2.2.2-r1)
</pre>

<pre caption="A Portage blokkolt csomagokra figyelmeztet (a --pretend kapcsoló nélkül)">
!!! Error: the mail-mta/postfix package conflicts with another package.
!!!        both can't be installed on the same system together.
!!!        Please use 'emerge --pretend' to determine blockers. 
</pre>

<p>
Az ebuildek olyan speciális mezőket tartalmaznak, amelyek tájékoztatják a 
Portage-t a függőségeikről. Kétféle függőség létezik: fordítási függőségek, 
amelyeket a <c>DEPEND</c>-ben deklarálnak, és a futásidejű függőségek, amelyek 
az <c>RDEPEND</c>-ben vannak deklarálva. Ha az egyik ilyen függőség egy 
csomagot vagy virtuális csomagot kifejezetten <e>nem</e> kompatibilisnek 
jelez, az blokkolást eredményez.
</p>

<p>
A blokkolás feloldásához választhatod azt a lehetőséget, hogy nem telepíted az 
adott csomagot, vagy pedig azt, hogy előbb eltávolítod az ütköző csomagot. A 
példánál maradva: dönthetsz úgy is, hogy nem telepíted a <c>postfix</c>et, 
vagy úgy is, hogy előbb eltávolítod az <c>ssmtp</c>-t.
</p>

<p>
Az is előfordulhat, hogy két, még ezután telepítendő csomag blokkolja egymást. 
Ebben a ritka esetben előbb rá kell jönnöd, miért kell mindkettőt telepítened. 
Többnyire elég szokott lenni az egyik csomag is. Ha mégsem, akkor arra kérünk, 
küldj hibajelentést a <uri link="http://bugs.gentoo.org">Gentoo hibakövető 
rendszeren</uri> keresztül.
</p>

</body>
</subsection>
<subsection id="masked">
<title>Maszkolt csomagok</title>
<body>

<pre caption="A Portage maszkolt csomagokra figyelmeztet">
!!! all ebuilds that could satisfy "bootsplash" have been masked. 
</pre>

<pre caption="A Portage maszkolt csomagokra figyelmeztet - indoklás">
!!! possible candidates are:

- gnome-base/gnome-2.8.0_pre1 (masked by: <i>~x86 keyword</i>)
- lm-sensors/lm-sensors-2.8.7 (masked by: <i>-sparc keyword</i>)
- sys-libs/glibc-2.3.4.20040808 (masked by: <i>-* keyword</i>)
- dev-util/cvsd-1.0.2 (masked by: <i>missing keyword</i>)
- media-video/ati-gatos-4.3.0 (masked by: <i>package.mask</i>)
- sys-libs/glibc-2.3.2-r11 (masked by: <i>profile</i>)
</pre>

<p>
Ha olyan csomagot akarsz telepíteni, ami a rendszeredre nem elérhető, akkor 
ilyen maszkolási hibát jelző üzenetet kapsz. Próbálj meg egy másik alkalmazást 
telepíteni helyette, ami elérhető a rendszeredre, vagy pedig várd meg, amíg a 
csomag elérhető lesz. A maszkolásnak mindig oka van:
</p>

<ul>
  <li>
    <b>~arch kulcsszó/keyword</b> azt jelenti, hogy az alkalmazást még nem 
tesztelték kellőképpen ahhoz, hogy bekerüljön a stabil ágba. Várj néhány napot 
vagy hetet, és próbáld újra.
  </li>
  <li>
    <b>-arch kulcsszó/keyword</b> vagy <b>-* kulcsszó/keyword</b> azt jelenti, 
hogy az alkalmazás nem működik az általad használt architektúrán. Ha úgy 
gondolod, hogy igen, akkor küldj hibajelentést a 
<uri link="http://bugs.gentoo.org">bugzilla</uri> weboldalunkon keresztül..
  </li>
  <li>
    <b>hiányzó kulcsszó/missing keyword</b> azt jelenti, hogy az alkalmazást 
még nem tesztelték az adott architektúrán. Kérd meg az architektúra portolási 
csapatát, hogy teszteljék a csomagot, vagy teszteld te helyettük, és számolj 
be a tapasztalataidról a <uri link="http://bugs.gentoo.org">bugzilla</uri> 
oldalon.
  </li>
  <li>
    <b>package.mask</b> azt jelenti, hogy a csomagot hibásnak, instabilnak 
vagy még rosszabbnak találták, ezért szándékosan jelölték meg úgy, hogy 
"ne használd".
  </li>
  <li>
    <b>profile</b> azt jelenti, hogy a csomag nem felel meg a profilodnak: 
tönkreteheti a rendszert, ha telepíted, vagy egyszerűen nem kompatibilis az 
általad használt profillal.
  </li>
</ul>

</body>
</subsection>
<subsection id="missingdependencies">
<title>Hiányzó függőségek</title>
<body>

<pre caption="A Portage hiányzó függőségekre figyelmeztet">
emerge: there are no ebuilds to satisfy "&gt;=sys-devel/gcc-3.4.2-r4".

!!! Problem with ebuild sys-devel/gcc-3.4.2-r2
!!! Possibly a DEPEND/*DEPEND problem. 
</pre>

<p>
A telepítendő alkalmazás egy másik csomagtól függ, ami viszont nem elérhető a 
rendszeredre. Nézd meg a <uri link="http://bugs.gentoo.org">bugzillán</uri>, 
hogy ismert-e a probléma, és ha nem, jelentsd be. Ilyen hibaüzenet elvileg 
csak akkor adódhat, ha ágakat keversz; ha nem ez a helyzet, akkor hibáról van 
szó, amit érdemes jelezni.
</p>

</body>
</subsection>
<subsection id="ambiguousebuild">
<title>Nem egyértelmű ebuild-név</title>
<body>

<pre caption="A Portage nem egyértelmű ebuild-névre figyelmeztet">
!!! The short ebuild name "aterm" is ambiguous.  Please specify
!!! one of the following fully-qualified ebuild names instead:

    dev-libs/aterm
    x11-terms/aterm
</pre>

<p>
A telepítendő alkalmazás neve több csomag nevének is megfelel, ezért meg kell 
adni a kategória nevét is. A Portage felkínálja a választható formákat.
</p>

</body>
</subsection>
<subsection id="circulardependencies">
<title>Körkörös függőségek</title>
<body>

<pre caption="A Portage körkörös függőségekre figyelmeztet">
!!! Error: circular dependencies: 

ebuild / net-print/cups-1.1.15-r2 depends on ebuild / app-text/ghostscript-7.05.3-r1
ebuild / app-text/ghostscript-7.05.3-r1 depends on ebuild / net-print/cups-1.1.15-r2 
</pre>

<p>
Két (vagy több) csomag, amit telepíteni akarsz, egymástól függ, ezért nem 
lehet őket telepíteni. Ez nagy valószínűséggel a Portage fában lévő hiba. 
Megoldásként egy kis idő múltán sync-elj újra, és próbáld meg újra a 
telepítést. Megnézheted a <uri link="http://bugs.gentoo.org">bugzillát</uri> 
is, hátha már ismert a hiba, s ha még nem, ott jelezheted.
</p>

</body>
</subsection>
<subsection id="fetchfailed">
<title>Sikertelen letöltés</title>
<body>

<pre caption="A Portage sikertelen letöltésre figyelmeztet">
!!! Fetch failed for sys-libs/ncurses-5.4-r5, continuing...
<comment>(...)</comment>
!!! Some fetch errors were encountered.  Please see above for details.
</pre>

<p>
A Portage nem tudta letölteni az adott alkalmazás forráskódját, de megpróbálja 
folytatni a többi alkalmazás telepítését (ha többről volt szó). Ezt a hibát 
okozhatja egy olyan tükörszerver, amelyet nem jól szinkronizáltak, vagy az, 
hogy az ebuild nem jó helyre mutat. Az is lehet, hogy a forráskódot tartalmazó 
szerver valamiért épp leállt.
</p>

<p>
Próbáld meg újra egy óra elteltével, és kiderül, fennáll-e még a probléma.
</p>

</body>
</subsection>
<subsection id="profileprotect">
<title>A rendszerprofil védelme</title>
<body>

<pre caption="A Portage profilvédelem alatt álló csomagra figyelmeztet">
!!! Trying to unmerge package(s) in system profile. 'sys-apps/portage'
!!! This could be damaging to your system.
</pre>

<p>
Olyan csomagot akarsz eltávolítani, ami a rendszered alapvető csomagjai közé 
tartozik. A profilban létfontosságúként van felsorolva, ezért nem szabad 
eltávolítani.
</p>

</body>
</subsection>
<subsection id="digesterror">
<title>A kivonat (digest) ellenőrzésének hibája</title>
<body>

<p>
Előfordulhat néha csomag telepítésekor, hogy a következő üzenettel áll le:
</p>

<pre caption="A kivonat ellenőrzésének hibája">
&gt;&gt;&gt; checking ebuild checksums
!!! Digest verification failed:
</pre>

<p>
Ez annak a jele, hogy valami hibádzik a Portage fában -- gyakran azért, mert 
egy fejlesztő hibát követhetett el, amikor feltöltötte a csomagot a fába.
</p>

<p>
Ha a kivonat (digest)/ellenőrző összeg (checksum) ellenőrzése sikertelen, 
<e>ne</e> próbálj sajátkezűleg új kivonatot készíteni a csomaghoz 
("újradigestelni"). Az <c>ebuild foo digest</c> parancs futtatása nem fogja 
megoldani a problémát, sőt szinte biztosan csak rontani fog a helyzeten!
</p>

<p>
Inkább várj egy-két órát, hogy a Portage fa "beálljon". Valószínűleg azonnal 
észrevették a hibát, de kell egy kis idő, amíg a javítás lefut a fán. 
Várakozás közben nézd meg a 
<uri link="http://bugs.gentoo.org">Bugzillán</uri>, hogy jelezték-e már a 
problémát. Ha nem, akkor rajta, jelezd te!
</p>

<p>
Ha azt látod, hogy javították a hibát, megpróbálkozhatsz egy újabb 
sync-eléssel, ami után már valószínűleg a javított kivonat lesz a fában.
</p>

<impo>
Ez azonban <e>nem</e> jelenti azt, hogy többször is újraszinkronizálhatod a 
fát! Ahogyan az rsync-irányelvekben is leszögeztük (amit akkor olvashatsz, 
amikor az <c>emerge --sync</c>-et futtatod), azok a felhasználók, akik túl 
gyakran sync-elnek, ki lesznek tiltva! Tényleg jobb várni a következő esedékes 
sync idejéig, nehogy túlterheld az rsync szervereket.
</impo>

</body>
</subsection>
</section>
</sections>
