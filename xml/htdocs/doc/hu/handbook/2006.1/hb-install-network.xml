<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-install-network.xml,v 1.3 2007/01/03 14:43:18 neysx Exp $ -->

<sections>

<version>7.1</version>
<date>2006-11-10</date>

<section>
<title>Szükséged van hálózatra?</title>
<subsection>
<title>Miért, mit lehet e nélkül csinálni?</title>
<body>

<p>
Általánosságban elmondható, hogy ha a Gentoo telepítéséhez az Univerzális 
InstallCD-t vagy az Installer LiveCD-t használod, a telepítés közben nincs 
szükség hálózati kapcsolatra. Azonban előfordulhatnak olyan esetek, amikor 
jól jön egy működő Internet-elérés:
</p>

<ul>
  <li>
    Az Univerzális InstallCD-n lévő stage3 fájlok egyike sem felel meg az
    architektúrádnak, ezért le kell töltened a megfelelő stage3-t.
  </li>
  <li>
    Az Installer LiveCD által készített stage3 fájl nem felel meg az
    architektúrádnak, ezért le kell töltened a megfelelő stage3-t.
  </li>
  <li>
    Olyan speciális hálózati alkalmazást kell telepítened, hogy az Internetre
    csatlakozz, amely nincs meg sem az Univerzális InstallCD-n, sem az 
    Installer LiveCD-n, de a CD maga támogatja a telepítését. (Pl. a CD 
    segítségével tudsz csatlakozni, de a megfelelő forrásfájlok nincsenek a 
    CD-n.)
  </li>
  <li>
    Távoli segítségre van szükséged a telepítés közben (SSH-n keresztül, vagy
    az IRC-n történő beszélgetés formájában).
  </li>
</ul>

</body>
</subsection>
<subsection>
<title>Szükségem van hálózatra?</title>
<body>

<p>
Ha az Univerzális InstallCD-t használod, a <path>/mnt/cdrom/stages</path> 
könyvtárba nézve kiderítheted, elérhető-e az architektúrádnak megfelelő
stage3 fájl. Ha az ottani stage-ek nevében benne van az architektúrád neve, 
minden rendben. Ha nem, kiválaszthatsz egy olyat, amely kompatibilis a 
tiéddel.
</p>

<p>
Az x86-os Telepítő LiveCD által készített stage3 fájl i686-os (vagy újabb) 
processzorra van optimalizálva, és NPTL-t használ. Az amd64-es Telepítő
LiveC pedig általános amd64-es használatra optimalizál, s szintén NPTL-t
használ.
</p>

<p>
Ha azonban olyan stage3 fájlt szeretnél használni, amely a te architektúrádra
készült, és ilyen nem található a telepítő CD-n, hálózati kapcsolatra lesz
szükséged, hogy a megfelelő stage3-t letölthesd.
</p>

<p>
Ha tehát nincs szükséged hálózatra, a fejezet többi részét átugorhatod, és
folytathatod a <uri link="?part=1&amp;chap=4">Lemezek előkészítése</uri>
fejezettel. Ellenkező esetben olvasd tovább az alant található hálózat-
beállítási leírással.
</p>

</body>
</subsection>
</section>
<section>
<title>Automatikus hálózat-beállítás</title>
<subsection>
<title>Lehet, hogy már működik is?</title>
<body>

<p>
Ha a géped DHCP szerverrel üzemelő Ethernet-hálózatra csatlakozik, a 
hálózati kapcsolat már valószínűleg automatikusan be is lett állítva. Ez
esetben már használhatod is a Telepítő CD-ken lévő hálózattal kapcsolatos
parancsot, mint pl. az <c>ssh</c>, <c>scp</c>, <c>ping</c>, <c>irssi</c>, 
<c>wget</c> és <c>links</c>.
</p>

<p>
Ha már be van állítva a hálózati kapcsolatod, az <c>/sbin/ifconfig</c>
parancs a lo hálózati interfészen kívül másokat is felsorol, pl. eth0:
</p>

<pre caption="Az /sbin/ifconfig eredménye működő hálózati kapcsolat esetén">
# <i>/sbin/ifconfig</i>
<comment>(...)</comment>
eth0      Link encap:Ethernet  HWaddr 00:50:BA:8F:61:7A
          inet addr:192.168.0.2  Bcast:192.168.0.255  Mask:255.255.255.0
          inet6 addr: fe80::50:ba8f:617a/10 Scope:Link
          UP BROADCAST RUNNING MULTICAST  MTU:1500  Metric:1
          RX packets:1498792 errors:0 dropped:0 overruns:0 frame:0
          TX packets:1284980 errors:0 dropped:0 overruns:0 carrier:0
          collisions:1984 txqueuelen:100
          RX bytes:485691215 (463.1 Mb)  TX bytes:123951388 (118.2 Mb)
          Interrupt:11 Base address:0xe800 
</pre>

</body>
</subsection>
<subsection>
<title>Választható lépés: proxy beállítása</title>
<body>

<p>
Ha az Internetet proxy-n keresztül éred el, a telepítés során valószínűleg
meg kell adnod az adatait. Ez nagyon egyszerű: csak egy változót kell
megadnod, amelyik a proxy szerver adatait tartalmazza.
</p>

<p>
Többnyire elég, ha csak a szerver nevét definiálod. A példánkban a 
<c>proxy.gentoo.org</c> nevű proxit használjuk, a <c>8080</c>-as porton.
</p>

<pre caption="proxy szerverek megadása">
<comment>(Ha a proxy a HTTP forgalmat szűri)</comment>
# <i>export http_proxy="http://proxy.gentoo.org:8080"</i>
<comment>(Ha a proxy az FTP forgalmat szűri)</comment>
# <i>export ftp_proxy="ftp://proxy.gentoo.org:8080"</i>
<comment>(Ha a proxy az RSYNC forgalmat szűri)</comment>
# <i>export RSYNC_PROXY="proxy.gentoo.org:8080"</i>
</pre>

<p>
Ha a proxy szervernek felhasználói névre és jelszóra is szüksége
van, a következő alakban kell megadnod:
</p>

<pre caption="felhasználói név/jelszó megadása a proxy változóban">
http://<i>username</i>:<i>password</i>@proxy.gentoo.org:8080
</pre>

</body>
</subsection>
<subsection>
<title>A hálózati kapcsolat tesztelése</title>
<body>

<p>
Ha ellenőrizni akarod, hogy a hálóti csomagok rendben elérik a hálózatot, 
működik a DNS névfeloldás, stb., pingeld meg a szolgáltatód DNS szerverét 
(ezt az <path>/etc/resolv.conf</path> fájlban találod), és egy tetszőleges
weboldalt.
</p>

<pre caption="Hálózati kapcsolat tesztelése">
# <i>ping -c 3 www.gentoo.com</i>
</pre>

<p>
Ha működik a hálózati kapcsolatod, a következő részt átugorhatod, és
egyből a <uri link="?part=1&amp;chap=4">Lemezek előkészítése</uri> 
résszel folytathatod. Ha mégsem, akkor folytassuk!
</p>

</body>
</subsection>
</section>
<section>
<title>A hálózat automatikus felismertetése</title>
<subsection>
<body>

<p>
Ha a hálózati elérésed nem működik azonnal, automatikusan, egyes telepítési
lemezeken elérhető a <c>net-setup</c> (zsinóros hálózatokhoz), a 
<c>pppoe-setup</c> (ADSL-kapcsolatokhoz) vagy a <c>pptp</c> parancs 
(PPTP-felhasználóknak, csak az x86 architektúrán).
</p>

<p>
Ha a telepítési lemezeden ezek közül egyik sem található meg, vagy a hálózati
kapcsolatod még nem működik, ugorj a <uri link="#doc_chap3">Hálózat kézi 
beállítása</uri> fejezetre! 
</p>

<ul>
  <li>
    Ethernet-kapcsolattal rendelkezők ugorjanak az <uri link="#net-setup">
    Alapértelmezett: a net-setup használata</uri> fejezetre!
  </li>
  <li>
    Az ADSL-kapcsolattal rendelkező felhasználók a <uri link="#rp-pppoe">
    Választható lépés: az RP-PPPoE használata</uri> fejezettel folytathatják.
  </li>
  <li>
    A PPTP-felhasználók a <uri link="#pptp">Választható lépés: a PPTP 
    használata</uri> fejezetben találnak információt.
  </li>
</ul>

</body>
</subsection>
<subsection id="net-setup">
<title>Alapértelmezett: a net-setup használata</title>
<body>

<p>
A hálózatot beállítását (ha automatikusan nem került rá sor) a 
legegyszerűbben a <c>net-setup</c> szkript futtatásával teheted meg:
</p>

<pre caption="A net-setup szkript futtatása">
# <i>net-setup eth0</i>
</pre>

<p>
A <c>net-setup</c> pár kérdést tesz fel a hálózati környezetedről. Ha
mindezzel végzett, elvileg kész is van az Internet-elérésed. Ugyanúgy 
tesztelheted, ahogy az imént leírtuk. Ha a teszt sikeres, gratulálunk! 
Ezennel készen állsz a Gentoo telepítésére. Egyből ugorhatsz is a 
<uri link="?part=1&amp;chap=4">Lemezek előkészítése</uri> fejezetre!
</p>

<p>
Ha mégsem működne, folytasd a <uri link="#doc_chap3">Hálózat kézi 
beállítása</uri> fejezettel!
</p>


</body>
</subsection>
<subsection id="rp-pppoe">
<title>Választható lépés: az RP-PPPoE használata</title>
<body>

<p>
Ha PPPoE-re van szükséged, hogy az Internetre csatlakozz, a Telepítő LiveCD-n 
(mindegyik verzióján) megtalálod az <c>rp-pppoe</c> csomagot. A 
<c>pppoe-setup</c> szkriptel állíthatod be a kapcsolat tulajdonságait. A 
szkript kérni fogja az ethernet eszköz nevét, amelyik az adsl modemhez 
csatlakozik, a felhasználói nevedet és jelszavadat, az DNS szervereid IP 
címét, és hogy szeretnél-e használni egy alap tűzfalat, vagy sem.
</p>

<pre caption="Az rp-pppoe használata">
# <i>pppoe-setup</i>
# <i>pppoe-start</i>
</pre>

<p>
Ha valami nem stimmel, ellenőrizd, hogy pontosan írtad-e be a felhasználói 
nevet és a jelszót! Ezt az <path>/etc/ppp/pap-secrets</path> vagy az 
<path>/etc/ppp/chap-secrets</path> fájlokban nézheted meg, s nézd meg azt is,
hogy a megfelelő ethernet eszköz nevét írtad-e be! Ha ez az eszköz nem 
létezik, be kell töltened a hozzá való modult. Ebben az esetben ugorj a
<uri link="#doc_chap3">Hálózat kézi beállítása</uri> című fejezetre, ahol 
megtalálod, hogyan kell a szükséges hálózati modulokat betöltened.
</p>

<p>
Ha minden rendben működik, folytasd a <uri link="?part=1&amp;chap=4">Lemezek 
előkészítése</uri> fejezettel!
</p>

</body>
</subsection>
<subsection id="pptp">
<title>Választható lépés: a PPTP használata</title>
<body>

<note>
A PPTP csak az x86 architektúrán érhető el.
</note>

<p>
Ha PPTP-támogatásra van szükséged, a <c>pptpclient</c> csomagot kell 
telepítened, amely megtalálható a Telepítő CD-ken. De először ellenőrizd, hogy 
jók-e a beállításaid! Ehhez nyisd meg az <path>/etc/ppp/pap-secrets</path> 
vagy az <path>/etc/ppp/chap-secrets</path> fájlokat, és írd be a megfelelő 
felhasználói név/jelszó párost:
</p>

<pre caption="Az /etc/ppp/chap-secrets fájl szerkesztése">
# <i>nano -w /etc/ppp/chap-secrets</i>
</pre>

<p>
Ha szükséges, szerkeszd az <path>/etc/ppp/options.pptp</path> fájlt is:
</p>

<pre caption="Az /etc/ppp/options.pptp fájl szerkesztése">
# <i>nano -w /etc/ppp/options.pptp</i>
</pre>

<p>
Ha végeztél, csak futtasd a <c>pptp</c> parancsot (azokkal a paraméterekkel, 
melyeket nem tudtál beállítani az <path>options.pptp</path> fájlban), hogy
a szerverhez csatlakozz:
</p>

<pre caption="Csatlakozás a dial-in kiszolgálóhoz">
# <i>pptp &lt;server ip&gt;</i>
</pre>

<p>
Folytasd a <uri link="?part=1&amp;chap=4">Lemezek előkészítése</uri> 
fejezettel!
</p>

</body>
</subsection>
</section>
<section>
<title>A hálózat kézi beállítása</title>
<subsection>
<title>A megfelelő hálózati modulok betöltése</title>
<body>

<p>
Miután elindult a Telepítő CD,megpróbálja felismerni a hardver-eszközeidet, és
betölteni a megfelelő kernel modulokat (meghajtókat). Az esetek legnagyobb 
részében mindent felismer, de előfordulhat, hogy nem működik az automatikus
detektálás.
</p>

<p>
Ha a <c>net-setup</c> vagy a <c>pppoe-setup</c> hibával leáll, elképzelhető, 
hogy nem találta meg a hálózati kártyádat. Ekkor kézzel kell betöltened a
hozzávaló kernel modulokat.
</p>

<p>
Az <c>ls</c> paranccsal megnézheted, milyen modulok állnak rendelkezésedre
a hálózat beállításához:
</p>

<pre caption="Rendelkezésre álló modulok keresése">
# <i>ls /lib/modules/`uname -r`/kernel/drivers/net</i>
</pre>

<p>
Ha megtaláltad a hálózati kártyádnak megfelelő darabot, a <c>modprobe</c>
paranccsal töltheted be:
</p>

<pre caption="Kernel modul betöltése a modprobe paranccsal">
<comment>(A példánkban a pcnet32 modult töltjük be.)</comment>
# <i>modprobe pcnet32</i>
</pre>

<p>
Ezután az <c>ifconfig</c> paranccsal ellenőrizheted, hogy felismerte-e
a kártyádat. A megtalált hálózati eszköz valahogy így fog kinézni:
</p>

<pre caption="Hálózati eszköz létének ellenőrzése: sikerült">
# <i>ifconfig eth0</i>
eth0      Link encap:Ethernet  HWaddr FE:FD:00:00:00:00  
          BROADCAST NOARP MULTICAST  MTU:1500  Metric:1
          RX packets:0 errors:0 dropped:0 overruns:0 frame:0
          TX packets:0 errors:0 dropped:0 overruns:0 carrier:0
          collisions:0 txqueuelen:0 
          RX bytes:0 (0.0 b)  TX bytes:0 (0.0 b)
</pre>

<p>
Ha azonban a következő hibát kapod, a kártyát nem sikerült felismerni:
</p>

<pre caption="Hálózati eszköz létének ellenőrzése: nem sikerült">
# <i>ifconfig eth0</i>
eth0: error fetching interface information: Device not found
</pre>

<p>
Ha több hálózati eszköz is van a gépedben, a nevük <e>eth0</e>, <e>eth1</e>, 
stb. lesz. Ellenőrizd, hogy a használni kívánt kártya működik, és a 
későbbiekben ennek nevét használd! A példáinkban mindig az <e>eth0</e> fog 
szerepelni.
</p>

<p>
Ha már van felismert, működő hálózati kártyád, újra megpróbálhatod futtatni a 
<c>net-setup</c> vagy <c>pppoe-setup</c> programokat (amelyek most már 
valószínűleg működni fognak). De egy igazi buherátor kedvéért (mint amilyen 
Te is vagy) elmagyarázzuk, hogyan tudod kézzel beállítani a hálózatot.
</p>

<p>
A hálózatod felépítése alapján ugorj a következő fejezetek egyikére:
</p>

<ul>
  <li><uri link="#install-dhcp">DHCP használata</uri> automatikus IP-cím 
    kiosztáshoz
  </li>
  <li>
    <uri link="#wireless">Wireless hozzáférés beállítása</uri>, ha wi-fi 
    kártyád van
  </li>
  <li>
    A <uri link="#network_term">Hálózati szakkifejezések magyarázata</uri> 
    elmagyarázza, mi micsoda a hálózatok világában
  </li>
  <li>
    <uri link="#ifconfig_route">Az ifconfig és a route használata</uri> 
    elmagyarázza, hogyan kell kézzel beállítani egy hálózatot
  </li>
</ul>

</body>
</subsection>
<subsection id="install-dhcp">
<title>DHCP használata</title>
<body>

<p>
A DHCP (Dynamic Host Configuration Protocol) segítségével a géped 
automatikusan megkapja a hálózati beállításokat (IP cím, netmaszk, 
bradcast cím, átjáró, névszerver, stb.). Ez csak akkor működik, ha
a hálózatodon belül működik egy DHCP szerver (vagy a hálózati 
szolgáltatód DHCP-szolgáltatást is ad). Ahhoz, hogy a hálózati 
eszközöd automatikusan megkapja ezeket az adatokat, a <c>dhcpcd</c> 
parancsot használhatod:
</p>

<pre caption="A dhcpcd használata">
# <i>dhcpcd eth0</i>
<comment>Egyes hálózatokon a DHCP szerver által kiosztott</comment>
<comment>gépnevet és tartománynevet kell használnod.</comment>
<comment>Ebben az esetben a következőt kell használnod:</comment>
# <i>dhcpcd -HD eth0</i>
</pre>

<p>
Ha így működik (próbálj pingelni valamilyen Internetes szervert, pl. a 
<uri link="http://www.google.com">Google</uri>-t), kész is vagy. 
Átugorhatod a fejezet többi részét, és folytathatod a   
<uri link="?part=1&amp;chap=4">Lemezek előkészítésével</uri>.
</p>

</body>
</subsection>
<subsection id="wireless">
<title>Wireless hozzáférés beállítása</title>
<body>

<note>
Az <c>iwconfig</c> parancs csak x86, amd64 és ppc architektúrán érhető el.
Egyéb esetekben is működésre tudod bírni, de ehhez a 
<uri link="ftp://ftp.linux-wlan.org/pub/linux-wlan-ng/README">linux-wlan-ng
projekt</uri> oldalán található leírást kell követned.
</note>

<p>
Ha wireless (802.11) kártyát használsz, megadhatod a drót nélküli hálózat
beállításait, mielőtt tovább lépnél. Az eszköz jelenlegi beállításait az
<c>iwconfig</c> paranccsal nézheted meg. Ennek eredménye valami ilyesmi lesz:
</p>

<pre caption="A jelenlegi wireless beállítások listázása">
# <i>iwconfig eth0</i>
eth0      IEEE 802.11-DS  ESSID:"GentooNode"                                   
          Mode:Managed  Frequency:2.442GHz  Access Point: 00:09:5B:11:CC:F2    
          Bit Rate:11Mb/s   Tx-Power=20 dBm   Sensitivity=0/65535               
          Retry limit:16   RTS thr:off   Fragment thr:off                       
          Power Management:off                                                  
          Link Quality:25/10  Signal level:-51 dBm  Noise level:-102 dBm        
          Rx invalid nwid:5901 Rx invalid crypt:0 Rx invalid frag:0 Tx          
          excessive retries:237 Invalid misc:350282 Missed beacon:84            
</pre>

<note>
Egyes wireless eszközöknek <c>eth0</c> helyett <c>wlan0</c> vagy <c>ra0</c>
szokott lenni a neve. Ha az <c>iwconfig</c> parancsot paraméterek nélkül
futtatod, kiírja az eszköz helyes nevét.
</note>

<p>
A legtöbb felhasználónak elég lehet két beállítást módosítania, az ESSID-et 
(más néven a wireless hálózat neve) vagy a WEP titkosítási kulcsot. Ha a 
fentiekben kiírt ESSID és Access Point ugyanaz, mint a Te Access Pointod, és 
nem használsz WEP titkosítást, a wireless kapcsolatod már működik is. Ha meg 
kell változtatnod az ESSID-et, vagy WEP kulcsot hozzáadnod, a következőképpen 
teheted meg:
</p>

<pre caption="Az ESSID és/vagy WEP kulcs megadása">
<comment>(Ez a hálózat nevét "GentooNode"-ra állítja)</comment>
# <i>iwconfig eth0 essid GentooNode</i>

<comment>(Ez egy hexadecimális WEP kulcsot állít be)</comment>
# <i>iwconfig eth0 key 1234123412341234abcd</i>

<comment>(Ez egy ASCII kulcsot állít be - az elé írt "s:" jelzi)</comment>
# <i>iwconfig eth0 key s:a-te-jelszavad</i>
</pre>

<p>
Ezután ellenőrizd megint a beállításaidat az <c>iwconfig</c> futtatásával!
Ha már működik a wireless, folytathatod a kapcsolat IP-szintű beállításával.
Ennek leírását a következő fejezetben (<uri link="#network_term">
Hálózati szakkifejezések magyarázata</uri>) találod, vagy egyszerűen 
futtasd az előzőekben ismertetett módon a <c>net-setup</c> parancsot!
</p>

</body>
</subsection>
<subsection id="network_term">
<title>Hálózati szakkifejezések magyarázata</title>
<body>

<note>
Ha ismered az IP és a broadcast címedet, a netmaszkodat és a 
névszervereidet, átugorhatod ezt a részt, s folytathatod 
<uri link="#ifconfig_route">Az ifconfig és a route használata</uri>
című résszel.
</note>

<p>
Ha az eddigi összes mód csődöt mondott, kézzel kell beállítanod a 
hálózatodat. Ez nem túl nehéz, de nem árt megismerkedned pár alapvető
hálózati fogalommal, mivel a saját beállításaidat kell majd megadnod. 
A fejezet végére tisztában leszel azzal, mi az a <e>gateway</e>, mire
való a <e>netmaszk</e>, hogyan épül fel a <e>broadcast</e> cím, és 
miért van szükség <e>névszerverekre</e>.
</p>

<p>
Egy hálózatban az egyes gépeket az <e>IP címük</e> (Internet Protokol cím)
azonosítja. Ez négy darab, 0 és 255 közé eső számból áll. Vagy legalábbis
így néz ki... Valójában az IP címet 32 bit alkotja (egyesek és nullák).
Lássunk erre egy példát:
</p>

<pre caption="Példa egy IP címre">
IP cím (számokkal):   192.168.0.2
IP cím  (bitekkel):     11000000 10101000 00000000 00000010
                        -------- -------- -------- --------
                           192      168       0        2
</pre>

<p>
Az összes, elérhető hálózatban ez a cím minden gép esetén egyedi (vagyis
minden gépnek, amelyet el tudsz érni, egyedi IP címe kell, hogy legyen).
Ahhoz, hogy a hálózaton belüli és kívüli gépeket meg lehessen különböztetni,
az IP cím két részre oszlik: a <e>hálózati</e> és a <e>gép</e> részre.
</p>

<p>
Azt, hogy hol kell elválasztani, a <e>netmaszk</e> adja meg. Ez egy csomó
egyes, melyet valahány nulla követ. Az IP cím azon része, amely az 
egyesekre esik, a hálózati rész, a maradék a gép része. A netmaszkot is
le lehet írni IP-cím alakban.
</p>

<pre caption="Példa a hálózat/gép szétválasztására">
IP-cím:        192      168      0         2
            11000000 10101000 00000000 00000010
Netmaszk:   11111111 11111111 11111111 00000000
               255      255     255        0
           +--------------------------+--------+
                    Hálózat               Gép
</pre>

<p>
Vagyis a 192.168.0.14 még része a példahálózatunknak, de pl. a
192.168.1.2 már nem.
</p>

<p>
A <e>broadcast</e> cím egy olyan IP cím, melynek hálózati része 
megegyezik a hálózatoddal, de a gép részében csupa egyes áll. A
hálózat összes gépe elérhető ezen a címen. Valójában csak arra való,
hogy a hálózati csomagokat egyszerre mindenhová elküldhessük 
(broadcasting). 
</p>

<pre caption="Broadcast cím">
IP-cím:        192      168      0         2
            11000000 10101000 00000000 00000010
Broadcast:  11000000 10101000 00000000 11111111
               192      168      0        255
           +--------------------------+--------+
                     Hálózat              Gép
</pre>

<p>
Ahhoz, hogy barangolni is tudj az Interneten, tudnod kell, melyik gép
osztja az Internet-elérést. Ezt a gép a <e>gateway</e> (átjáró). Mivel
ez is csak egy gép, ennek is rendes IP címe van (pl. 192.168.0.1).
</p>

<p>
Az előzőekben már megállapítottuk, hogy minden gépnek saját IP címe van.
Ahhoz, hogy név alapján is elérhessük őket (ahelyett, hogy IP számokat
kelljen megjegyezni), kell egy olyan szolgáltatás, amely megmondja,
hogy egy névnek (pl. <e>dev.gentoo.org</e>) milyen IP cím (pl. 
<e>64.5.62.82</e>) felel meg. Ezt a szolgáltatást hívják névszolgáltatásnak.
Ennek használatához be kell állítani a megfelelő <e>névszervereket</e>
az <path>/etc/resolv.conf</path> fájlban.
</p>

<p>
Egyes esetekben az átjáró egyben névszerverként is működik. Egyébként
viszont a szolgáltatód által megadott névszervereket kell beírnod.
</p>

<p>
Összefoglalva, a folytatáshoz a következő adatokra lesz szükséged:
</p>

<table>
<tr>
  <th>Beállítás neve</th>
  <th>Példa</th>
</tr>
<tr>
  <ti>Az IP címed</ti>
  <ti>192.168.0.2</ti>
</tr>
<tr>
  <ti>Netmaszk</ti>
  <ti>255.255.255.0</ti>
</tr>
<tr>
  <ti>Broadcast</ti>
  <ti>192.168.0.255</ti>
</tr>
<tr>
  <ti>átjáró</ti>
  <ti>192.168.0.1</ti>
</tr>
<tr>
  <ti>névszerver(ek)</ti>
  <ti>195.130.130.5, 195.130.130.133</ti>
</tr>
</table>

</body>
</subsection>
<subsection id="ifconfig_route">
<title>Az ifconfig és a route használata</title>
<body>

<p>
A hálózat beállítása három lépésből áll. Először IP címet adunk a gépnek
az <c>ifconfig</c> segítségével. Majd a <c>route</c> paranccsal megadjuk, 
milyen úton érhető el az átjárónk. Végül pedig beírjuk a névszerverek 
IP címét az <path>/etc/resolv.conf</path> fájlba.
</p>

<p>
Az IP cím megadásához az IP címre, a broadcast címre és a netmaszkra van 
szükség. Add ki a következő parancsot, az <c>${IP_ADDR}</c> helyére az 
IP címedet, a <c>${BROADCAST}</c> helyére a broadcast címedet, a 
<c>${NETMASK}</c> helyére pedig a netmaszkodat helyettesítve:
</p>

<pre caption="Az ifconfig használata">
# <i>ifconfig eth0 ${IP_ADDR} broadcast ${BROADCAST} netmask ${NETMASK} up</i>
</pre>

<p>
Most állítsd be az útválasztást a <c>route</c> paranccsal. A 
<c>${GATEWAY}</c> helyére az útválasztód IP címét helyettesítsd:
</p>

<pre caption="A route használata">
# <i>route add default gw ${GATEWAY}</i>
</pre>

<p>
Majd készítsd el az <path>/etc/resolv.conf</path> fájlt a kedvenc 
szerkesztőddel (a példánkban a <c>nano</c>-t használjuk):
</p>

<pre caption="Az /etc/resolv.conf fájl létrehozása">
# <i>nano -w /etc/resolv.conf</i>
</pre>

<p>
Írd bele a névszervere(i)det, az alábbi példa alapján. A <c>${NAMESERVER1}</c> 
és a <c>${NAMESERVER2}</c> helyére a saját névszervereid címét írd!
</p>

<pre caption="Példa az /etc/resolv.conf fájlra">
nameserver ${NAMESERVER1}
nameserver ${NAMESERVER2}
</pre>

<p>
Ennyi lett volna. Teszteld a hálózatodat, pingelj meg valamilyen Internetes
szervert (pl. <uri link="http://www.google.com">Google</uri>). Ha működik, 
gratulálunk! Készen állsz a Gentoo telepítésére! Folytathatod a <uri
link="?part=1&amp;chap=4">Lemezek előkészítése</uri> fejezettel.
</p>

</body>
</subsection>
</section>
</sections>

