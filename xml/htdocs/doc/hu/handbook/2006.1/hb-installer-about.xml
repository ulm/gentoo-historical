<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-installer-about.xml,v 1.2 2006/11/13 15:03:04 neysx Exp $ -->

<sections>

<version>2.0</version>
<date>2006-08-30</date>

<section>
<title>Bevezetés</title>
<subsection>
<title>Üdvözöllek!</title>
<body>

<p>
Először is, <e>üdvözöllek</e> a Gentoo világában! Jelenleg éppen 
a testreszabhatóság és teljesítmény kapujában állsz. A telepítés során ez többször is
nyilvánvalóvá válik -- kiválaszthatod, mit és mennyit akarsz magadnak fordítani,
hogyan telepítsd a Gentoo-t, milyen rendszernaplózót szeretnél, stb.
</p>

<p>
A Gentoo egy gyors és modern meta-disztribúció, egyszerű és rugalmas
felépítéssel. Szabad szoftverek köré épül, és nem rejti el a felhasználó elől,
mi is zajlik a háttérben. A Portage, a Gentoo csomagkezelő rendszere 
Pythonban íródott, vagyis könnyen áttekintheted és módosíthatod a kódját.
Ez a csomagkezelő forráskódot használ (bár lehetőség van előre lefordított
csomagok telepítésére is), és a Gentoo beállítása is egyszerű szöveges
fájlokkal történik. Vagyis: nyitottság mindenhol.
</p>

<p>
Nagyon fontos, hogy megértsd: a <e>lehetőség</e> az, ami a Gentoo-t mozgatja.
Igyekszünk, hogy semmit se erőltessünk rá a felhasználóra, illetve a lehető
legjobban megkönnyítsük a választási lehetőségeit. Ha úgy gondolod, valamit
meg kellene változtatni, kérlek, készíts egy <uri link="http://bugs.gentoo.org">hibabejelentést</uri>
róla.
</p>

</body>
</subsection>
<subsection>
<title>Milyen módon tudom telepíteni a Gentoo-t?</title>
<body>

<p>
A Gentoo Linux kétfajta, egyszerűen használható telepítővel rendelkezik.
Az egyik egy GTK+ alapú grafikus verzió (X környezetben futtatható), a
másik pedig egy Dialogra épülő, konzolos használatra. A kézikönyv 3. fejezete
a GTK+ alapú, a 4. fejezet pedig a konzolos verziót mutatja be.
</p>

<p>
Időnként több lehetőség közül kell választanod. Ilyenkor igyekeztünk a legjobban 
elmagyarázni, mik az előnyök, mik a hátrányok. Majd egy alapbeállítást adunk, 
amit az &quot;Ajánlott: &quot; szó jelöl a címben. A további lehetőségeket 
az &quot;Egyéb lehetőségek: &quot; jelöli. A alapbeállítás <e>nem</e> azt jelenti, 
hogy szerintünk mi a jobb. Ez csak azt mutatja, szerintünk ezt használják a legtöbben. 
</p>

<p>
Időnként nem kötelező lépésekkel is találkozhatsz. Ezeket a &quot;Választható lépés: &quot;
jelöli, a Gentoo telepítéséhez nem kötelező megcsinálni őket.
Egyes nem kötelező lépések azonban korábbi döntéseidtől függenek. Ezt időben
jelezni fogjuk, először a döntés esetében, majd közvetlenül a választható lépés
leírása előtt.
</p>

</body>
</subsection>
<subsection>
<title>Milyen lehetőségeim vannak?</title>
<body>

<p>
A Gentoo-t különböző módokon telepítheted. Mehet valamelyik, Internetről letöltött
telepítési CD-ről, egy működő Linux disztribúcióból, indítható CD-ről (mint pl.
Knoppix), hálózati indítással, helyreállító floppiról, stb.
</p>

<p>
Ez a dokumentum a Gentoo Linux telepítési CD-ről történő installálást írja le.
Ez a CD egy indítható lemez, amely mindent tartalmaz ahhoz, hogy a Gentoo Linuxot telepítsd
és elindítsd. Kétféle telepítési CD létezik, az InstallCD és az Installer LiveCD.
Az InstallCD egy minimális környezet, csak a telepítéshez szükséges dolgok vannak rajta.
A LiveCD egy komplett Gentoo Linux környezet, többféle célra is használható, például
akár telepítésre is. A LiveCD jelenleg nem minden architektúrára érhető el - ha éppen ilyennel
rendelkezel, az Univerzális InstallCD-re lesz szükséged.
</p>

<p>
Ez a fajta telepítés nem a legújabb csomagokat fogja felrakni;
ha mindenáron erre lenne szükséged, olvasd el a Telepítési Utasításokat a <uri
link="/doc/hu/handbook/index.xml">Gentoo Linux Kézikönyvekben</uri>!
</p>

<p>
A többi telepítési mód leírását az <uri link="/doc/hu/altinstall.xml">Egyéb 
Telepítések Útmutatójában</uri> találod. Ugyancsak hasznos lehet a 
<uri link="/doc/hu/gentoo-x86-tipsntricks.xml">Gentoo telepítési tippek &amp; 
trükkök</uri> dokumentum. Ha úgy találod, a jelenlegi telepítési leírások 
túl bonyolultak, használhatod a Gyors telepítési Útmutatót, melyet a 
<uri link="/doc/hu/index.xml">Dokumentációk</uri> helyen érhetsz el 
(már amennyiben az architektúrádhoz létezik ilyen leírás).
</p>

</body>
</subsection>
<subsection>
<title>Problémák?</title>
<body>

<p>
Ha gondod támad a telepítéssel (vagy a telepítési dokumentációval),
nézd meg a hibajegyzéket a <uri link="/proj/en/releng/">Gentoo Kiadásfejlesztési Projekt</uri>
címen, vagy keress rá a hibára a <uri link="http://bugs.gentoo.org">hibabejelentő
rendszer</uri> oldalán! Ha még nem létezik ilyen hiba, készíts hibajelentést,
hogy minél hamarabb orvosolhassuk! A hozzád (vagyis a hibáidhoz) rendelt fejlesztőktől
nem kell félni -- legtöbb esetben nem esznek embert.
</p>

<p>
Bár ez a dokumentum többé-kevésbé architektúra-függő, egyes esetekben
más rendszerekre is hivatkozik. Ez azért van, mert a Gentopo Kézikönyv legtöbb része közös
forráskódot használ, architektúrától függetlenül (azért, hogy ne kelljen egyes dolgokat
többször is megírni, és ezzel ne vegyünk el értékes fejlesztési időt). Hogy ne legyen 
nagyon zavaró, az ilyen részeket igyekszünk minimumon tartani.
</p>

<p>
Ha nem tudod eldönteni, hogy felhasználói probléma történt (a leírás alapos átolvasása 
ellenére elrontottál valamit), vagy szoftveres hiba (a telepítés/leírás alapos tesztelése
ellenére elrontottunk valamit), csatlakozz az irc.freenode.net-en a #gentoo csatornához!
Bár ezt egyébként is megteheted... :)
</p>

<p>
Ha a Gentoo-val kapcsolatos kérdésed lenne, nézd át a <uri link="/doc/en/faq.xml">Gyakran Intézett Kérdéseket</uri> a
<uri link="/doc/hu/">Gentoo Dokumentációk</uri> oldalon! Ugyancsak hasznos lehet a
<uri link="http://forums.gentoo.org/viewforum.php?f=40">GYIK</uri> a
<uri link="http://forums.gentoo.org">fórumunkon</uri>. Ha mégsem találod a választ, 
kérdezz a #gentoo-n, az irc.freenode.net-en lévő IRC-csatornánkon. És igen, mi, akik az
IRC-n ülünk, többnyire kissé furcsák vagyunk. :)
</p>

</body>
</subsection>
</section>
<section>
<title>Gyors telepítés a Gentoo Referencia Platform használatával</title>
<subsection>
<title>Mi a Gentoo Referencia Platform?</title>
<body>

<p>
A Gentoo Referencia Platform, a továbbiakban GRP, előre elkészített csomagok
pillanatképe, melyeket a felhasználó (vagyis te!) a Gentoo telepítése során felrakhat.
Ezzel jelentősen felgyorsul a telepítés folyamata. A GRP minden szükséges csomagot tartalmaz,
ami egy működő Gentoo rendszerhez kell. Nem csak az alaprendszer kötelező csomagjai
találhatók meg benne, hanem nagyméretű darabok is, melyeket sokáig tart lefordítani (mint pl. xorg-x11,
GNOME, OpenOffice, Mozilla, ...)
</p>

<p>
Ezeket az előre elkészített csomagokat azonban nem tartjuk folyamatosan karban az adott Gentoo
kiadás teljes életciklusa során. Ezek csak a kiadás pillanatában készült pillanatképek,
arra szolgálnak, hogy működő környezetet készíthess rövid idő alatt. Ezután
már normálisan frissítheted a rendszeredet a háttérben, míg közben dolgozol
a gyorsan telepített, új környezetben.
</p>

</body>
</subsection>
<subsection>
<title>Hogyan kezeli a Portage a GRP csomagokat?</title>
<body>

<p>
A Portage fádnak - ami nem más, mint <e>ebuildek</e> gyűjteménye (ezek olyan fájlok, melyek
minden információt leírnak az adott csomagról, mint pl. a leírása, weboldala, 
a forráskód letöltési helye, fordítási utasítások, függőségek, stb.) - és a GRP
készletnek szinkronban kell lennie: az elérhető ebuildeknek és a nekik megfelelő
GRP csomagoknak meg kell egyezniük.
</p>

<p>
Emiatt csak akkor érdemes a Gentoo által elérhetővé tett GRP csomagokat használnod,
ha az itt leírt módon telepíted a rendszert. Akik az elérhető legújabb csomagokat 
szeretnék feltenni, nem használhatják a GRP-módot.
</p>

</body>
</subsection>
<subsection>
<title>Elérhető számomra a GRP?</title>
<body>

<p>
Nem minden architektúrán érhetőek el a GRP csomagok. Ez nem azt jelenti, hogy a GRP
nem támogatott ezeken a rendszereken, csak nincs elég erőforrásunk, hogy minden
rendszerre elkészítsük és teszteljük a GRP csomagokat.
</p>

<p>
Jelen pillanatban a következő architektúrákra biztosítunk GRP csomagokat:
</p>

<ul>
  <li>
    az <b>amd64</b> architektúrára (amd64)
  </li>
  <li>
    a <b>ppc</b> architektúrára (ppc32, ppc64)
  </li>
  <li>
    a <b>sparc</b> architektúrára (sparc64)
  </li>
  <li>
    az <b>x86</b> architektúrára (athlon, athlon-xp, athlon-mp, pentium-pro,
    pentium2, pentium3, pentium4 és pentium-m) Megjegyzés: a csomagok i686-ra
    készültek, és rajta vannak az Installer LiveCD-n.
  </li>
</ul>

<p>
Ha az architektúrád (vagy szubarchitektúrád) nincs rajta a listán, 
nem tudsz GRP telepítést csinálni.
</p>

<p>
No, a bevezetésnek vége, folytassuk az <uri link="?part=1&amp;chap=2">Univerzális InstallCD/Telepítő LiveCD indítása</uri>
fejezettel!
</p>

</body>
</subsection>
</section>
</sections>

