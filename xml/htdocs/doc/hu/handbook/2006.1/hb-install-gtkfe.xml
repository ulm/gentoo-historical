<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">
<!-- $Id: hb-install-gtkfe.xml,v 1.2 2006/11/13 15:03:04 neysx Exp $ -->

<!--  The content of this document is licensed under the CC-BY-SA license -->
<!--  See http://creativecommons.org/licenses/by-sa/2.5 -->

<sections>

<version>2.0</version>
<date>2006-08-30</date>

<section>
<title>Üdvözöllek!</title>
<subsection>
<title>Mielőtt elkezdenéd...</title>
<body>

<p>
Miután a Gentoo Linux telepítő (GLI) sikeresen betöltődött, egy üdvözlőképernyő 
fogad. Itt a Gentoo telepítésének folyamatáról találsz egy rövid leírást. Mindent
alaposan olvass el - a lépésekről részletes leírást találsz a képernyő bal alsó 
sarkában található <c>Help</c> gombra kattintva. Javasoljuk, hogy mielőtt bármit 
is kiválasztasz, mindig olvasd el ezeket az információkat. Jó, ha tudod: a 
telepítés folyamán bármikor elmentheted az aktuális állást, és később innen 
folytathatod.
</p>

<p>
Kétfajta telepítési mód áll rendelkezésedre. Válaszd ki a <c>Networkless</c> 
(hálózat nélkül) pontot, hogy megkezdd a telepítést.
</p>

<note>
Mivel a <c>Networkless</c> használatával pár későbbi beállítási lehetőség
nem lesz elérhető, egyszerűen ugorj a következő képernyőre.
</note>

</body>
</subsection>
</section>

<section>
<title>Telepítés előtti beállítások</title>
<subsection>
<title>Választható lépés: hálózat beállítása kézzel</title>
<body>

<p>
A következő lépésben meg kell adnod a hálózati beállításaidat. A Telepítő
valószínűleg már felismerte és beállította neked, de ha mégsem sikerült volna, 
most kézzel is megteheted. A <e>Misc.</e> lapon megadhatod, hol legyenek
a Telepítő logfájlai, de meg is hagyhatod az alapértelmezett
<path>/var/log/installer.log</path> értéket.
</p>

</body>
</subsection>
<subsection>
<title>Választható lépés: távoli telepítés</title>
<body>

<p>
Ha SSH kapcsolatot akarsz engedélyezni a gépedhez, ezt az <c>sshd</c> program 
indításával és egy root jelszó megadásával teheted meg.
</p>

</body>
</subsection>
<subsection>
<title>Választható lépés: további kernel-modulok betöltése</title>
<body>

<p>
Ha bizonyos hardver-elemeidhez további kernel-modulokat akarsz betölteni,
írd be a megfelelő sorba a nevüket, egymás után, szóközzel elválasztva.
</p>

<warn>
Az <e>Install mode</e> választásánál semmi mást ne válassz ki, hagyd a 
<b>Normal</b> értéken! Ez egy fejlesztés alatt álló rész, ha megváltoztatod,
valószínűleg indíthatatlan rendszert kapsz!
</warn>
<!-- still experimental for 2006.1? -->

</body>
</subsection>
</section>

<section>
<title>Partícionálás</title>
<subsection>
<title>A lemezegységek előkészítése</title>
<body>

<p>
Ahhoz, hogy feltelepíthesd a Gentoo-t a gépedre, elő kell készítened hozzá
a lemezegységeidet. A <c>Partitioning</c> képernyőn a felismert meghajtók
listáját láthatod, és itt lehet azt is megadni, milyen fájlrendszereket
szeretnél tenni a partícióidra. A <c>Clear partitions</c> kiválasztásával
a lemezen lévő összes partíciót törölheted, úgyhogy ezzel nagyon vigyázz!
Egyes partíció-típusokat át is tudsz méretezni.
</p>

<p>
Ha a <c>Recommended layout</c> opciót választod, a telepítő három partíciót
hoz létre: egy 100MB méretű <path>/boot</path> és egy maximum 512MB méretű 
<path>/swap</path> partíciót, a lemez maradék részén pedig egyet a <path>/</path>,
vagyis a gyökér fájlrendszernek. Ha több, mint 4GB partícionálatlan helyed van a
lemezen, a "Recommended layout" automatikusan úgy hozza létre az újakat,
hogy a már létező partícióidat nem bántja.
</p>

</body>
</subsection>
</section>

<section>
<title>Hálózati csatolások</title>
<subsection>
<title>Választható lépés: hálózati csatolások megadása</title>
<body>

<p>
Ezen a képernyőn a telepítés alatt és után használandó létező hálózati
csatolásokat adhatod meg. A <c>New</c> gombra kattintva kezdheted el a
beállításukat. Jelenleg csak az NFS típus használható.
</p>

</body>
</subsection>
</section>

<section>
<title>make.conf</title>
<subsection>
<title>USE flagek</title>
<body>

<p>
Mivel GRP/hálózat nélküli telepítést választottál, a telepítés előtt nem adhatsz 
meg semmilyen USE-flaget. Miután elkészült és újraindult a rendszered, már
szabadon átírhatod őket az <path>/etc/make.conf</path> fájlban.
</p>

</body>
</subsection>
<subsection>
<title>CFLAGS</title>
<body>

<p>
A <e>CFLAGS</e> részben azonban megadhatod a processzorod típusát, és az esetleges 
optimalizáziókat, mint pl. <c>-O2</c> és <c>-pipe</c>.
</p>

</body>
</subsection>
<subsection>
<title>Egyéb beállítások</title>
<body>

<p>
Minden mást paramétert, amit a későbbiekben használni akarsz, megadhatsz most.
A <e>Build binary packages</e> későbbiekben is telepíthető, lefordított, 
bináris csomagokat állít elő mindenből, amit telepítesz. A <e>DistCC</e>
segítségével a hálózat több gépére oszthatod szét a fordítási feladatokat. A
<e>ccache</e> pedig elmenti a lefordított kódokat, ezért ha a későbbiekben újra
fel akarod tenni az adott csomagot, nagymértékben felgyorsítja annak fordítását.
</p>

<p>
A <e>CHOST</e> értékét nem változtathatod meg, mivel ezzel komolyan 
veszélyeztetnéd a rendszered épségét. A <e>MAKEOPTS</e>-ban megadhatod, egy csomag
telepítése közben hány párhuzamos fordítás mehet egyszerre. Ennek általában a 
processzorod száma plusz egy értéket szokás adni, de ez nem feltétlenül a legjobb
választás. Egyprocesszoros rendszeren használd a <c>-j2</c> értéket. 
</p>

</body>
</subsection>
</section>

<section>
<title>Kernelforrások</title>
<subsection>
<title>A LiveCD kernelének használata</title>
<body>

<p>
GRP/hálózat nélküli telepítés esetén a LiveCD-n lévő kernelt kell használnod.
Ez egy <c>gentoo-sources</c> kernel, melyet a <c>genkernel</c> (a Gentoo 
automatizált kernelfordító eszköze) segítségével fordítottunk. Így olyan 
kerneled lesz, amely indulásnál automatikusan felismeri és beállítja a 
hardver-eszközeidet.
</p>

<p>
Ha rendszerindításkor szép háttérképet szeretnél látni, válaszd ki az
<c>Enable bootsplash</c> opciót!
</p>

</body>
</subsection>
</section>

<section>
<title>Rendszerbetöltő</title>
<subsection>
<title>Választanod kell...</title>
<body>

<p>
Ezen a képernyőn a rendszerbetöltődet tudod kiválasztani. Ha akarod, egyéb 
egyéb indítási kernelopciókat is megadhatsz.
</p>

<p>
A <e>Boot Drive</e> segítségével azt is megadhatod, hogy melyik merevlemezről 
induljon a rendszered. A Linuxban az első IDE merevlemez neve <c>hda</c>, a 
másodiké <c>hdb</c>, és így tovább. Ha SATA vagy SCSI merevlemezeid vannak,
ezek neve <c>sda</c>, <c>sdb</c>, stb. lesz. A rendszerednek megfelelőt 
válaszd ki.
</p>
<!-- more bootloader inclusions needed about vga, etc. just don't include pure
CLI stuff, but only what can go on the extra kernel params line -->
<p>
Ha további kernelparamétereket szeretnél megadni, mint pl. a videó és/vagy 
VGA adatokat, az "Extra kernel parameters" résznél sorolhatod fel.
</p>

<p>
Ha a BIOS-od nem tud nagyméretű merevlemezeket kezelni, ezért jumper 
segítségével kellett azokat átállítanod, meg kell adnod a <c>hdx=stroke</c>
paramétert is. Ha SCSI eszközeid vannak, a <c>doscsi</c> opcióra is szükséged 
lehet.
</p>

<!-- do we need to cover all the stuff about lilo/grub and kernel parameter
lines and/or block devices here? -->

</body>
</subsection>
</section>

<section>
<title>Időzóna</title>
<subsection>
<title>Az időzóna kiválasztása</title>
<body>

<p>
Tanulmányozd át a térképet, és válaszd ki a jelenlegi helyedhez
legközelebb eső régiót! Később azt is meg kell adnod, hogy a rendszerórád
UTC vagy helyi idő szerint jár-e.
</p>

</body>
</subsection>
</section>

<section>
<title>Hálózatok</title>
<subsection>
<title>Hálózati eszközök adatai</title>
<body>

<p>
Itt a rendszereden felismert hálózati interfészeket állíthatod be. Alaposan
olvasd át a választható opciókat!
</p>

<p>
A <e>Hostname/Proxy Information/Other</e> fülön nevet kell adnod a gépednek.
Ha szükséges, a proxy szervert és a DNS információkat is megadhatod.
</p>

</body>
</subsection>
</section>

<section>
<title>Szolgáltatások (démonok)</title>
<subsection>
<title>Cron démon</title>
<body>

<p>
A cron démonok lehetővé teszik, hogy feladatokat megadott időben futtassunk.
Bár <e>nem kötelező</e>, de érdemes telepíteni egyet. 
</p>

</body>
</subsection>
<subsection>
<title>Rendszernaplózó</title>
<body>

<p>
A rendszernaplózó (system logger) minden Linux operációs rendszer kötelező
kelléke. Válassz egyet a felsoroltak közül!
</p>

</body>
</subsection>
</section>

<section>
<title>Extra csomagok</title>
<subsection>
<title>Választható lépés: extra csomagok telepítése</title>
<body>

<p>
A LiveCD-n sok, előre elkészített csomag is rajta van. Ha valamelyiket
telepíteni szeretnéd, válaszd ki a megfelelő négyzettel!
</p>

</body>
</subsection>
</section>

<section>
<title>Automatikusan induló szolgáltatások</title>
<subsection>
<body>

<p>
Ezen a képernyőn többféle, a rendszer indulásakor automatikusan elinduló
szolgáltatás közül választhatsz. Tanulmányozd át őket és a leírásukat,
majd válaszd ki, amelyekre szükséged lesz. Ha például telepítésre 
kiválasztottad az <c>xorg-x11</c> csomagot, és indulás után egyből grafikus
felületet szeretnél, válaszd ki a listából az "xdm"-et!
</p>

</body>
</subsection>
</section>

<section>
<title>Egyéb beállítások</title>
<subsection>
<title>Egyéb opciók</title>
<body>

<p>
Itt mindenféle egyéb dolgot beállíthatsz, mint pl. a billentyűzet-kiosztást,
grafikus felületet, az alapértelmezett szerkesztőt, és hogy a géped hardveres
órája UTC vagy helyi idő szerint jár-e.
</p>

</body>
</subsection>
</section>

<section>
<title>Felhasználók</title>
<subsection>
<title>Felhasználók és csoportok hozzáadása</title>
<body>

<p>
Először is add meg a rendszergazda (a <e>root</e> felhasználó) jelszavát!
</p>

<p>
<e>Mindenképpen</e> azt javasoljuk, hogy készíts egy normál felhasználót,
s ezzel használd a gépedet! Állandóan rendszergazdaként dolgozni <e>veszélyes</e>,
ezért, amennyire lehet, el kell kerülni! Hozd létre a felhasználókat, add meg a 
jelszavukat, majd rendeld hozzá a megfelelő csoportokhoz. Ha akarod, 
megváltoztathatod a saját könyvtáruk helyét, a bejelentkezési shelljüket, 
vagy megjegyzést fűzhetsz az azonosítójuk mellé.
</p>

</body>
</subsection>
</section>

<section>
<title>Áttekintés</title>
<subsection>
<title>Befejező lépések</title>
<body>

<p>
Most nézd át még egyszer alaposan a telepítési folyamat minden lépését,
hogy mindent jól állítottál-e be. Ha megvagy, elmentheted a beállításokat 
és kiléphetsz, vagy kiválaszthatod az <c>Install</c> opciót, és a telepítés
automatikusan elkezdődik.
</p>

<p>
A telepítés közben nyugodtan böngészheted a LiveCD tartalmát. A telepítési 
folyamat figyelmeztet, ha elkészült. Itt a jobb felső sarokban lévő <c>x</c>
gombra kattintva bezárhatod a telepítőt. Ha készen vagy, kijelentkezhetsz
és újraindíthatod a rendszert. Ne felejtsd el kivenni a LiveCD-t a CD-olvasóból!
</p>

<p>
Gratulálunk! A rendszered immár teljesen elkészült! Tovább léphetsz a
<uri link="?part=1&amp;chap=5">Hogyan tovább?</uri> fejezetre, hogy 
megismerkedj a Gentoo-val.
</p>

</body>
</subsection>
</section>
</sections>

