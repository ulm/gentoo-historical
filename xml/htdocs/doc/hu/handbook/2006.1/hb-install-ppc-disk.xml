<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Id: hb-install-ppc-disk.xml,v 1.1 2006/11/29 12:04:44 neysx Exp $ -->

<sections>

<version>7.0</version>
<date>2006-08-30</date>

<section>
<title>Pár szó az úgynevezett blokkeszközökről</title>
<subsection>
<title>Blokkeszközök</title>
<body>

<p>
Ahhoz, hogy tovább léphessünk, először alaposan áttekintjük a Gentoo Linux, 
és általában a Linuxok lemezkezelését. Szó lesz a Linux fájlrendszerekről,
partíciókról és blokkeszközökről. Miután tisztában leszel a lemez- és 
fájlkezelés minden csínjával-bínjával, végigvezetünk a Gentoo Linux 
telepítéséhez szükséges partíciók és fájlrendszerek létrehozásán.
</p>

<p>
Kezdjük mindjárt a <e>blokkeszközökkel</e>. A legismertebb ilyen eszköz
valószínűleg az, amelyik az első IDE merevlemezt jelenti a Linux rendszerekben:
a <path>/dev/hda</path>. Ha SCSI, FireWire, USB vagy SATA lemezekre telepítesz, 
az első merevlemez neve <path>/dev/sda</path> lesz.
</p>

<p>
Az ilyen fenti blokkeszközök nem mások, mint absztrakt kapcsolódási pontok a 
lemezegységhez. A felhasználói programok ezeket az eszközöket használhatják a lemez
eléréséhez, anélkül, hogy tudnák, az most IDE, SCSI vagy valami más fajta egység. 
A program egyszerűen csak 512 bájtos, összefüggő, véletlenszerűen elérhető 
blokkokban megcímzi a lemezt.
</p>

</body>
</subsection>
<subsection>
<title>Partíciók</title>
<body>

<p>
Igaz, hogy elméletben lehetséges az egész lemezt egyben használni, s így telepíteni
a Linuxot, de a gyakorlatban szinte sosem csinálják így. Ehelyett a teljes 
blokkeszközt feldarabolják kisebb, könnyebben kezelhető blokkeszközökre. A legtöbb 
rendszeren ezeket <e>partícióknak</e> hívják.
</p>

</body>
</subsection>
</section>
<section>
<title>Hogyan tervezzük meg a partíciókiosztást?</title>
<subsection>
<title>Egy alap kiosztás leírása</title>
<body>

<p>
Ha nem akarsz azzal szenvedni, hogy partíció-kiosztást tervezz a rendszered
számára, használhatod az alábbit, amelyet a könyv egészében alapul veszünk:
</p>

<note>
Ha OldWorld gépet használsz, meg kell hagynod a MacOS rendszert is. Az itteni kiosztás
azt feltételezi, hogy a MacOS külön meghajtóra van telepítve.
</note>

<table>
<tr>
  <th>NewWorld partíció</th>
  <th>OldWorld partíció</th>
  <th>Pegasos partíció</th>
  <th>RS/6000 partíció</th>
  <th>Fájlrendszer</th>
  <th>Méret</th>
  <th>Leírás</th>
</tr>
<tr>
  <ti><path>/dev/hda1</path></ti>
  <ti><path>/dev/hda1</path></ti>
  <ti>(nincs)</ti>
  <ti>(nincs)</ti>
  <ti>(partíció-térkép)</ti>
  <ti>32k</ti>
  <ti>Apple_partition_map</ti>
</tr>
<tr>
  <ti><path>/dev/hda2</path></ti>
  <ti>(nem szükséges)</ti>
  <ti>(nincs)</ti>
  <ti>(nincs)</ti>
  <ti>(bootstrap)</ti>
  <ti>800k</ti>
  <ti>Apple_Bootstrap</ti>
</tr>
<tr>
  <ti>(nincs)</ti>
  <ti>(nincs)</ti>
  <ti>(nincs)</ti>
  <ti><path>/dev/sda1</path></ti>
  <ti>(PReP boot)</ti>
  <ti>800k</ti>
  <ti>0x41 típusú</ti>
</tr>
<tr>
  <ti>(nincs)</ti>
  <ti><path>/dev/hda2</path> (Ha quiket használsz)</ti>
  <ti><path>/dev/hda1</path></ti>
  <ti>(nincs)</ti>
  <ti>ext2</ti>
  <ti>32MB</ti>
  <ti>Boot partíció</ti>
</tr>
<tr>
  <ti><path>/dev/hda3</path></ti>
  <ti><path>/dev/hda2</path> (<path>/dev/hda3</path>, ha quiket használsz)</ti>
  <ti><path>/dev/hda2</path></ti>
  <ti><path>/dev/sda2</path></ti>
  <ti>(swap)</ti>
  <ti>512M</ti>
  <ti>Swap partíció, 0x82 típusú</ti>
</tr>
<tr>
  <ti><path>/dev/hda4</path></ti>
  <ti><path>/dev/hda3</path> (<path>/dev/hda4</path>, ha quiket használsz)</ti>
  <ti><path>/dev/hda3</path></ti>
  <ti><path>/dev/sda3</path></ti>
  <ti>ext3, xfs</ti>
  <ti>a lemez többi része</ti>
  <ti>Root partíció, 0x83 típusú</ti>
</tr>
</table>

<note>
Van pár más partíció is, az alábbi nevekkel: <path>Apple_Driver63,
Apple_Driver_ATA, Apple_FWDriver, Apple_Driver_IOKit,
Apple_Patches</path>. Ha nem akarsz MacOS 9-et használni, letörölheted őket, 
mivel sem a MacOS X-nek, sem a Linuxnak nincs rájuk szüksége. Ehhez vagy a 
parted programot érdemes használnod, vagy töröld az egész lemezt a partíciós
tábla inicializálásával.
</note>

<warn>
A <c>parted</c> partíciók átméretezésére is képes, ismeri a HFS+ típust is. A
HFS+ naplózó fájlrendszert azonban nem tudja átméretezni, ezért előtte kapcsold
ki a Mac OS X-en belül a naplózó módot. Ne feledd, minden átméretezés veszélyes, 
csak saját felelősségre próbáld meg! Mindenképpen mentsd el előtte az adataidat!
</warn>

<p>
Ha érdekel, mekkora lehet egy partíció mérete, vagy azt, hogy hány partícióra 
lesz szükséged, olvass tovább. Egyébként pedig folytathatod az <uri link="#mac-fdisk">
Alapértelmezett: a lemez partícionálása a mac-fdisk programmal (Apple)</uri> vagy az 
<uri link="#parted">Választható: a lemez partícionálása a parted programmal 
(IBM/Pegasos)</uri> című fejezettel.
</p>

</body>
</subsection>
<subsection>
<title>Hány és mekkora?</title>
<body>

<p>
A partíciók száma erősen függ a használat módjától. Például, ha sok felhasználód
lesz, valószínűleg külön akarod tenni a <path>/home</path>-ot, mivel így nő a 
biztonság, és a mentés is egyszerűbb. Ha levelező szervernek telepíted a Gentoo-t,
érdemes a <path>/var</path>-t külön helyre rakni, mivel ezen belül tárolódnak a levelek.
Ha ehhez megfelelő fájlrendszert választasz, nagymértékben megnő a rendszered
teljesítménye. A játékszervereknél az <path>/opt</path> mehet külön - a játékok 
szerverei többnyire ide kerülnek. Az oka hasonló, mint a <path>/home</path> 
esetén: biztonság és mentés. A <path>/usr</path>-t érdemes minél nagyobbra
hagyni, mert nem csak az alkalmazások többsége települ ide, de maga a Portage-fa
is körülbelül 500MB helyet foglal, nem számítva az itt tárolt forráskódokat.
</p>

<p>
Ebből már láthatod, a kérdésre adott válasz leginkább attól függ, mit akarsz
elérni. A különálló partícióknak vagy köteteknek az alábbi előnyei vannak:
</p>

<ul>
<li>
  A leggyorsabb fájlrendszert választhatod ki minden partíciónak vagy kötetnek
</li>
<li>
  A rendszered nem fog kifutni az összes szabad helyből, ha egy hibás program
  folyamatosan fájlokat ír egy partícióra vagy kötetre
</li>
<li>
  Ha szükséges, a fájlrendszer-ellenőrzés ideje csökkenthető, mivel a több
  ellenőrzés egymással párhuzamosan futtatható (bár ez inkább akkor előny, ha
  több lemezegységed van)
</li>
<li>
  A biztonság növelhető azzal, hogy egyes partíciókat, köteteket csak 
  olvashatóan, nosuid (a setuid bitet nem veszi figyelembe) és noexec (a
  futtatható bitet nem veszi figyelembe) jellemzőkkel csatolsz
</li>
</ul>

<p>
A több partíciónak azonban hátránya is van: ha nem állítod be megfelelően,
a rendszered egyes helyein túl sok, máshol túl kevés szabad helyed marad.
A SCSI és SATA eszközökre ráadásul legfeljebb 15 partíciót rakhatsz.
</p>

</body>
</subsection>
</section>
<section id="mac-fdisk">
<title>Alapértelmezett: a lemez partícionálása a mac-fdisk programmal (Apple)</title>
<body>

<p>
Itt az idő, hogy elkészítsd partícióidat a <c>mac-fdisk</c> programmal:
</p>

<pre caption="A mac-fdisk indítása">
# <i>mac-fdisk /dev/hda</i>
</pre>

<p>
Először töröld le az előbb kiürített partíciókat, hogy elég hely legyen a Linuxosok
részére. A <c>mac-fdisk</c> programon belül a <c>d</c> parancsot kell ehhez használnod.
Csak a törölni kívánt partíció számát kell megadni. A NewWorld gépeken az első partíciót
(Apple_partition_map) többnyire nem lehet törölni.
</p>

<p>
Másodjára létre kell hoznod az <e>Apple_Bootstrap</e> partíciót a <c>b</c> paranccsal.
Meg fogja kérdezni, melyik blokkon kezdje el - az első szabad partíció számát írd ide,
mögötte egy <c>p</c> betűvel. Példánkban ez a <c>2p</c>.
</p>

<note>
Ez a partíció <e>nem</e> boot partíció. Ezt a Linux egyáltalán nem használja, semmilyen
fájlrendszert nem kell rá tenned, soha nem kell csatolnod. Az Apple-felhasználóknak nincs
külön partícióra szükségük a <path>/boot</path>-hoz.
</note>

<p>
A <c>c</c> megnyomásával készítsd el a swap partíciót is! A <c>mac-fdisk</c> megint csak
megkérdezi, melyik blokkon akarod kezdeni. Mivel az előbb a <c>2</c>-t adtuk meg az
Apple_Bootstrap partíciónál, most <c>3p</c>-t kell megadnod. Amikor a méretét kérdi,
adj meg <c>512M</c>-ot (vagy annyit, amennyit jónak látsz -- de az 512MB-ot javasoljuk). 
Amikor pedig a nevét kell megadnod, írd be a <c>swap</c> szót (ez kötelező!).
</p>

<p>
A root partíció létrehozásához megint nyomd meg a <c>c</c>-t, majd <c>4p</c>-vel
add meg a kezdőblokkot. Méretnek megint csak <c>4p</c> legyen. Ezt a <c>mac-fdisk</c>
úgy fogja értelmezni, hogy "Használd a maradék helyet". A nevének a <c>root</c> szót
írd be (ez is kötelező!).
</p>

<p>
A befejezéshez írasd ki a lemezre a partíciókat a <c>w</c> paranccsal, majd lépj
ki a <c>mac-fdisk</c>-ből a <c>q</c> megnyomásával!
</p>

<note>
Nem árt ellenőrizni, hogy minden rendben ment-e. Ehhez indítsd el még egyszer a 
mac-fdisket, és nézd át, hogy a partíciók megvannak-e! Ha a létrehozott partíciók 
egyikét sem látod, vagy más értékekkel, az "i" megnyomásával újragenerálhatod a 
partíciós táblát. Ez egyben le is törli az összes partíciót.
</note>

<p>
Most, hogy elkészültek a partícióid, folytathatod a <uri link="#filesystems">
Fájlrendszerek létrehozása</uri> fejezettel.
</p>

</body>
</section>
<section id="parted">
<title>A lemez partícionálása a parted programmal (főként Pegasos rendszeren)</title>
<body>

<p>
A <c>parted</c>, vagyis a Partition Editor (Partíció Szerkesztő) már tudja kezelni 
a Mac OS és Mac OS X által használt HFS+ típusú partíciókat. Ezzel az eszközzel
át is tudod méretezni őket, hogy helyet csinálj a Linuxodnak. Az alábbi példa 
kizárólag Pegasos gépekre alkalmazható.
</p>

<p>
Itt az idő, hogy elkészítsd partícióidat a <c>parted</c> programmal:
</p>

<pre caption="A parted indítása">
# <i>parted /dev/hda</i>
</pre>

<p>
Ha a lemezegység még nem volt partícionálva, add ki az <c>mklabel amiga</c> 
parancsot, amely új lemezcímkét készít.
</p>

<p>
A parteden belül bármikor beírhatod a <c>print</c> parancsot, hogy megnézd a
jelenlegi partíció-kiosztást. Ha meggondolod magad, vagy hibásan adtál meg valamit, 
a <c>Ctrl-c</c> megnyomásával kiléphetsz a partedből.
</p>

<p>
Ha a Pegasos gépedre MorphOS-t is akarsz majd telepíteni, egy affs1 fájlrendszert
is létre kell hoznod a lemez elején, "BI0" (BI nulla) névvel. 32MB bőven elég 
lesz, hogy a MorpOS kernel elférjen rajta. Ha Pegasos I-ed van, vagy szeretnél
reiserfs-t, xfs-t használni, a Linux kerneledet is itt kell majd tárolnod (a 
Pegasos II csak ext2/ext3 vagy affs1 típusú partícióról tud bootolni). Ennek 
létrehozásához add ki a <c>mkpart primary affs1 START END</c> parancsot, ahol a
<c>START</c> és az <c>END</c> helyére a megabájtban megadott érték kerül. (Pl.
<c>0 32</c> létrehoz neked egy 32MB-os partíciót, ami 0MB-on kezdődik és 32MB-on
végződik.)
</p>

<p>
A Linux számára két partíciót kell létrehoznod, egy root fájlrendszert a programoknak, 
minden egyébnek, és egy swap partíciót. Mielőtt nekiesel, el kell döntened, a root
milyen fáljrendszerű legyen. Az ext2, ext3, reiserfs és xfs közül választhatsz. 
Ha nem igazán értesz hozzá, válaszd az ext3-t! Ehhez add ki az <c>mkpart primary ext3 START END</c>
parancsot, a <c>START</c> és <c>END</c> helyére megint csak a kezdő és végpont helyét írd
be megabájtban!
</p>

<p>
A swap partíciónak általában kétszer akkora méretet szoktak javasolni, mint amennyi 
rendszermemória van a gépben. Valószínűleg kisebb is elég a normális működéshez, 
csak akkor kell több, ha rengeteg alkalmazást akarsz egyszerre futtatni (de minimum
512MB mindenképpen ajánlott). A swap létrehozásához add ki az <c>mkpart primary linux-swap 
START END</c> parancsot!
</p>

<p>
Írd le a partíciók számait, mivel a telepítés során szükség lesz rájuk! Ehhez 
add ki a <c>print</c> parancsot! A lemezeid <path>/dev/hdaX</path> néven lesznek 
elérhetők, ahol az X helyén a partíciók számai állnak.
</p>

<p>
Ha készen vagy, csak add ki a <c>quit</c> parancsot, hogy kilépj a partedből!
</p>

</body>
</section>
<section id="filesystems">
<title>Fájlrendszerek létrehozása</title>
<subsection>
<title>Bevezetés</title>
<body>

<p>
A partícióid elkészültek, ideje lenne valamilyen tenni is rájuk. Ha nem akarsz 
azzal bajlódni, hogy milyen típust válassz, és megfelel az, amit a Kézikönyv 
példáiban használunk, átugorhatsz a <uri link="#filesystems-apply">
Fájlrendszer létrehozása egy partíción</uri> fejezetre. Ha igen, akkor lássuk,
mik is ezek a különféle fájlrendszerek...
</p>

</body>
</subsection>
<subsection>
<title>Fájlrendszerek?</title>
<body>

<p>
Többféle fájlrendszer közül is választhatsz. PPC architektúrán az ext2, ext3, 
ReiserFS és az XFS a stabil rendszerek.
</p>

<p>
Az <b>ext2</b> a leginkább kipróbált, igazi Linuxos fájlrendszer. Nem ismeri
a metaadat-naplózást, ezért az gép indulásakor történő ext2-ellenőrzés sokáig
eltarthat. Manapság többféle újgenerációs naplózó fájlrendszer közül lehet 
választani, melyek nagyon gyorsan ellenőriznek, ezért inkább ezeket érdemes
használni. A naplózó rendszerek megszüntetik a rendszerindítás során fellépő
hosszú várakozásokat, amikor a rendellenes állapotban lévő fájlrendszereket
kell kijavítani.
</p>

<p>
Az <b>ext3</b> lenne az ext2 rendszer naplózó változata. Ismeri a metaadat-naplózást
(vagyis gyorsan visszaállítja a sérült adatokat), valamint többféle fejlett 
naplózó módot is, mint például teljes és rendezett adatnaplózás. Az ext3 egy nagyon
jó és megbízható fájlrendszer.
</p>

<p>
A <b>ReiserFS</b> egy B*-fa alapú fájlrendszer, nagyon jó átlagos teljesítménnyel.
Ha kisméretű (4k-nál kisebb) fájlokkal kell dolgozni, bőven felülmúlja az ext2 és
az ext3 teljesítményét, akár 10-15-szörösen is. Jól skálázható, metaadat-naplózást 
is ismer. A 2.4.18-as kerneltől kezdve megbízható, használható rendszer, mind 
átlagos, mind extrém használatra (mint például nagyon nagy fájlrendszerek létrehozása,
rengeteg apró fájl, vagy nagyon nagy fájlok és több tízezer fájlt tartalmazó
könyvtárak kezelése).
</p>

<p>
Az <b>XFS</b> is metaadat-naplózó fájlrendszer, rengeteg kiegészítő szolgáltatással,
elsődlegesen a skálázhatóságra tervezve. Ezt csak felsőkategóriás SCSI vagy optikai
szálas adattárolók esetén javasoljuk, melyek önálló szünetmentes tápegységen vannak.
Mivel az XFS nagyon agresszív módon cache-el (tárolja az átvitt adatokat a rendszer-
memóriában), egy rosszul tervezett program (melyek nem elég alaposak, amikor fájlokat
kell lemezre írniuk - s elég sok ilyen létezik) rengeteg adatot elveszíthet egy
hirtelen rendszerleállás miatt.
</p>

</body>
</subsection>
<subsection id="filesystems-apply">
<title>Fájlrendszer létrehozása egy partíción</title>
<body>

<p>
Ahhoz, hogy egy partíción vagy köteten fájlrendszert hozz létre, az adott FS saját
eszközeit kell használnod:
</p>

<table>
<tr>
  <th>Fájlrendszer</th>
  <th>A létrehozás parancsa</th>
</tr>
<tr>
  <ti>ext2</ti>
  <ti><c>mkfs.ext2</c></ti>
</tr>
<tr>
  <ti>ext3</ti>
  <ti><c>mkfs.ext3</c></ti>
</tr>
<tr>
  <ti>reiserfs</ti>
  <ti><c>mkfs.reiserfs</c></ti>
</tr>
<tr>
  <ti>xfs</ti>
  <ti><c>mkfs.xfs</c></ti>
</tr>
</table>

<p>
Ha például a root partícióra (jelen példánkban <path>/dev/hda4</path>) akarsz
ext3 rendszert (ugyancsak a példánkban...) tenni, így csinálhatod meg:
</p>

<pre caption="Fájlrendszer létrehozása egy partíción">
# <i>mkfs.ext3 /dev/hda4</i>
</pre>

<p>
Most pedig hozd létre a választott fájlrendszereidet az újonnan
létrehozott partícióidon (vagy logikai köteteiden).
</p>

<note>
A PegasosII rendszeren a kernelt tároló partíció csak ext2/ext3 vagy affs1
fájlrendszerű lehet. A NewWorld gépek már ext2, ext3, XFS, ReiserFS vagy akár 
HFS/HFS+ típusúakról is tudnak indulni. A BootX-et használó OldWorld gépek 
esetén a kernelt HFS típusú partícióra kell tenni, de ezt majd akkor kell
megcsinálni, amikor a rendszerbetöltőt állítod be.
</note>

</body>
</subsection>
<subsection>
<title>A swap partíció bekapcsolása</title>
<body>

<p>
Az <c>mkswap</c> paranccsal lehet inicializálni a swap partíciót:
</p>

<pre caption="Swap bejegyzés létrehozása">
# <i>mkswap /dev/hda3</i>
</pre>

<p>
A swap partíció aktiválásához pedig a <c>swapon</c> parancs kell:
</p>

<pre caption="Swap partíció bekapcsolása">
# <i>swapon /dev/hda3</i>
</pre>

<p>
Hozd létre és kapcsold be a swap-et a fenti parancsokkal!
</p>

</body>
</subsection>
</section>
<section>
<title>Csatolás</title>
<body>

<p>
Készen vannak a partícióid, rajtuk az üres fájlrendszerekkel. Itt az ideje, hogy
csatoljuk őket a <c>mount</c> paranccsal. A példánkban a root partíciót csatoljuk:
</p>

<pre caption="Partíciók csatolása">
# <i>mount /dev/hda4 /mnt/gentoo</i>
</pre>

<note>
Ha a <path>/tmp</path> könyvtárat külön partíción akarod tárolni, a csatolás után
meg kell változtatnod a jogosultságait: <c>chmod 1777 /mnt/gentoo/tmp</c>. Ugyanez
vonatkozik a <path>/var/tmp</path> könyvtárra is.
</note>

<p>
Ugyancsak csatolnunk kell a proc fájlrendszert is (ez egy virtuális kapcsolódási pont
a kernelhez) a <path>/proc</path> könyvtárba. De először el kell helyeznünk az
állományainkat az új partícióinkon.
</p>

<p>
Most pedig folytasd a <uri link="?part=1&amp;chap=5">Gentoo Install fájlok telepítése</uri>
fejezettel.
</p>

</body>
</section>
</sections>
