<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/el/printing-howto.xml,v 1.3 2012/06/30 18:14:16 swift Exp $ -->

<guide disclaimer="obsolete" lang="el">
<title>Οδηγός εκτύπωσης στο Gentoo</title>

<author title="Συγγραφέας">
  <mail link="swift@gentoo.org">Sven Vermeulen</mail>
</author>
<author title="Μεταφραστής">
  <mail link="lourdas_v@yahoo.gr">Λούρδας Βασίλειος</mail>
</author>

<abstract>
Αυτό το έγγραφο καλύπτει την εγκατάσταση και συντήρηση των εκτυπωτών
χρησιμοποιώντας το CUPS και το Samba. Καλύπτει τοπικές και δικτυακές
εγκαταστάσεις και θα βρείτε επίσης οδηγίες για το πως θα χρησιμοποιήσετε
διαμοιραζόμενους εκτυπωτές από άλλα λειτουργικά συστήματα.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>2.1</version>
<date>2005-07-02</date>

<chapter>
<title>Εκτύπωση και Gentoo Linux</title>
<section>
<title>Χρησιμοποιήστε τα Σωστά Εργαλεία</title>
<body>

<p>
Το Linux έχει σπουδαία υποστήριξη για τους εκτυπωτές. Το σωστό εργαλείο για τη
δουλειά ονομάζεται CUPS (<uri link="http://www.cups.org">Common Unix Printing 
System</uri>). Από την έναρξη του έργου, πίσω στο 1999, η εγκατάσταση και
συντήρηση του CUPS έχει βελτιωθεί σημαντικά.
</p>

<p>
Σε αυτό το έγγραφο θα δούμε πως θα χρησιμοποιήσετε το CUPS για να εγκαταστήσετε 
ένα τοπικό ή δικτυακό εκτυπωτή. Δε θα μπούμε σε πολλές λεπτομέρειες επειδή το 
έργο έχει <uri link="http://www.cups.org/documentation.php">άριστη 
τεκμηρίωση</uri> που διατίθεται για προχωρημένες χρήσεις.
</p>

</body>
</section>
</chapter>

<chapter>
<title>Ρύθμιση του πυρήνα</title>
<section>
<title>Εισαγωγή</title>
<body>

<p>
Όταν θέλετε να εγκαταστήσετε έναν εκτυπωτή στο σύστημά σας, πρέπει να
γνωρίζετε τον τρόπο με τον οποίο θα συνδεθεί σε αυτό. Θα είναι μέσω μιας τοπικής
θύρας όπως η LPT ή USB, ή θα είναι δικτυακά; Και αν ναι, θα χρησιμοποιεί το
Internet Printing Protocol (IPP) ή το SMB-CIFS πρωτόκολλο των Microsoft Windows
(Microsoft Windows Sharing);
</p>

<p>
Οι επόμενες λίγες γραμμές περιγράφουν ποιες ελάχιστες ρυθμίσεις του πυρήνα είναι
απαραίτητες. Φυσικά, αυτές εξαρτώνται από τον τρόπο με τον οποίο ο εκτυπωτής
θα συνδεθεί στο σύστημά σας, οπότε για δική σας ευκολία έχουμε ξεχωρίσει τις
οδηγίες:
</p>

<ul>
  <li><uri link="#lpt">Τοπικά συνδεδεμένος εκτυπωτής (LPT)</uri></li>
  <li><uri link="#usb">Τοπικά συνδεδεμένος εκτυπωτής (USB)</uri></li>
  <li><uri link="#ipp">Απομακρυσμένα συνδεδεμένος εκτυπωτής (IPP)</uri></li>
  <li>
    <uri link="#smb-cifs">Απομακρυσμένα συνδεδεμένος εκτυπωτής (SMB-CIFS)</uri>
  </li>
</ul>

<p>
Πηγαίνετε λοιπόν στον κατάλογο <path>/usr/src/linux</path> και εκτελέστε 
<c>make menuconfig</c> για να μπείτε στην οθόνη ρύθμισης του πυρήνα. Ακόμη και 
αν χρησιμοποιείτε το <c>genkernel</c> για να ρυθμίζετε τον πυρήνα, θα πρέπει να
εκτελέσετε τα βήματα αυτά για να σιγουρευτείτε ότι δεν έχει παραληφθεί κάτι.
</p>

<p>
Στα επόμενα παραδείγματα ρυθμίσεων, θα εισάγουμε την απαιτούμενη υποστήριξη
<e>μέσα</e> στον πυρήνα και όχι ως αρθρώματα. Αυτό δεν είναι απαραίτητο. Αν 
επιθυμείτε, μπορείτε να έχετε αρθρωτή υποστήριξη. Μην παραλείψετε μετά να
φορτώσετε τα απαραίτητα αρθρώματα. Επίσης, χρησιμοποιούμε παράδειγμα πυρήνα για
τη σειρά 2.6, οι χρήστες της σειράς 2.4 θα πρέπει να αναζητήσουν οδηγίες 
ρυθμίσεων κάπου αλλού.
</p>

<p>
Πηγαίνετε τώρα στο κατάλληλο τμήμα για τη ρύθμιση (ή έλεγχο) του πυρήνα.
</p>

</body>
</section>
<section id="lpt">
<title>Τοπικά συνδεδεμένος εκτυπωτής (LPT)</title>
<body>

<p>
Η θύρα LPT γενικά υποδηλώνει την παράλληλη θύρα του εκτυπωτή. Θα πρέπει αρχικά
να ενεργοποιήσετε την υποστήριξη για την παράλληλη θύρα, στη συνέχεια την
υποστήριξη για τύπου-PC (PC-style) υποστήριξη παράλληλης θύρας (εκτός αν
είστε χρήστης SPARC) και ενεργοποιείται έτσι η υποστήριξη για την παράλληλη
θύρα του εκτυπωτή.
</p>

<pre caption="Ρύθμιση παράλληλης θύρας εκτυπωτή">
Device Drivers --&gt;
  &lt;*&gt; Parallel port support
  &lt;*&gt;   PC-style hardware

Device Drivers --&gt;
  Character Devices --&gt;
    &lt;*&gt; Parallel printer support
</pre>

<p>
Κάποιοι χρήστες μπορεί να πρέπει να ενεργοποιήσουν κι άλλες επιλογές στο τμήμα
<c>Parallel port support</c>. Ελέγξτε τη <c>Βοήθεια (Help)</c> της ρύθμισης του
πυρήνα για περισσότερες πληροφορίες.
</p>

<p>
Αυτό είναι. Βγείτε από την οθόνη ρύθμισης του πυρήνα και μεταγλωττίστε τον. Μην
παραλείψετε να αντιγράψετε το αρχείο του νέου πυρήνα στον κατάλογο
<path>/boot</path> (μην ξεχάσετε να προσαρτήσετε το <path>/boot</path> αν είναι
απαραίτητο) και να ενημερώσετε το αρχείο ρυθμίσεων του προγράμματος εκκίνησης
προτού επανεκκινήσετε το σύστημά σας.
</p>

<p>
Συνεχίστε τώρα με την <uri link="#cups">Εγκατάσταση και ρύθμιση του CUPS</uri>.
</p>

</body>
</section>
<section id="usb">
<title>Τοπικά συνδεδεμένος εκτυπωτής (USB)</title>
<body>

<p>
Για να έχετε εκτύπωση μέσω USB θύρας, χρειάζεστε υποστήριξη USB και υποστήριξη 
για εκτυπωτή USB.
</p>

<pre caption="Ρύθμιση USB θύρας εκτυπωτή">
Device Drivers --&gt;
  USB Support --&gt;
    &lt;*&gt; Support for Host-side USB
    <comment>(...)</comment>
    --- USB Host Controller Drivers
    <comment>(Επιλέξτε το HCD που χρησιμοποιείται από το σύστημά σας. Αν δεν 
    ξέρετε ποιο να επιλέξετε, εκτελέστε "lspci -v | grep HCI" από ένα άλλο
    τερματικό)</comment>
    &lt;*&gt; EHCI HCD (USB 2.0) support <comment>( ή )</comment>
    &lt;*&gt; OHCI HCD support           <comment>( ή )</comment>
    &lt;*&gt; UHCI HCD (most Intel and VIA) support
    <comment>(...)</comment>
    &lt;*&gt; USB Printer support
</pre>

<p>
Αυτό είναι. Βγείτε από την οθόνη ρύθμισης του πυρήνα και μεταγλωττίστε τον. Μην
παραλείψετε να αντιγράψετε το αρχείο του νέου πυρήνα στον κατάλογο
<path>/boot</path> (μην ξεχάσετε να προσαρτήσετε το <path>/boot</path> αν είναι
απαραίτητο) και να ενημερώσετε το αρχείο ρυθμίσεων του προγράμματος εκκίνησης
προτού επανεκκινήσετε το σύστημά σας.
</p>

<p>
Συνεχίστε τώρα με την <uri link="#cups">Εγκατάσταση και ρύθμιση του CUPS</uri>.
</p>

</body>
</section>
<section id="ipp">
<title>Απομακρυσμένα συνδεδεμένος εκτυπωτής (IPP)</title>
<body>

<p>
Προκειμένου να μπορείτε να συνδέεστε σε ένα απομακρυσμένο εκτυπωτή μέσω του
Internet Printing Protocol πρέπει ο πυρήνας να έχει απλά δικτυακή υποστήριξη.
Υποθέτοντας ότι ήδη έχει, συνεχίστε με την <uri link="#cups">Εγκατάσταση και
ρύθμιση του CUPS</uri>.
</p>

</body>
</section>
<section id="smb-cifs">
<title>Απομακρυσμένα συνδεδεμένος εκτυπωτής (SMB-CIFS)</title>
<body>

<p>
Ο πυρήνας σας πρέπει να υποστηρίζει SMB CIFS:
</p>

<pre caption="Ρύθμιση εκτυπωτή SMB-CIFS">
File systems --&gt;
  Network File Systems --&gt;
    &lt;*&gt; SMB file system support (to mount Windows shares etc.)
    &lt;*&gt; CIFS support (advanced network file system for Samba, Windows and other CIFS compliant servers)
</pre>

<p>
Αυτό είναι. Βγείτε από την οθόνη ρύθμισης του πυρήνα και μεταγλωττίστε τον. Μην
παραλείψετε να αντιγράψετε το αρχείο του νέου πυρήνα στον κατάλογο
<path>/boot</path> (μην ξεχάσετε να προσαρτήσετε το <path>/boot</path> αν είναι
απαραίτητο) και να ενημερώσετε το αρχείο ρυθμίσεων του προγράμματος εκκίνησης
προτού επανεκκινήσετε το σύστημά σας.
</p>

<p>
Συνεχίστε τώρα με την <uri link="#cups">Εγκατάσταση και ρύθμιση του CUPS</uri>.
</p>

</body>
</section>
</chapter>

<chapter id="cups">
<title>Εγκατάσταση και ρύθμιση του CUPS</title>
<section>
<title>Εγκατάσταση</title>
<body>

<p>
Η εγκατάσταση του CUPS στο Gentoo είναι παιχνιδάκι. Το CUPS έχει ορισμένα
χαρακτηριστικά που ενδεχομένως να σας ενδιαφέρουν. Για να ενεργοποιήσετε ή 
απενεργοποιήσετε τα χαρακτηριστικά αυτά, χρησιμοποιείστε τις σημαίες USE που
είναι συσχετισμένες με αυτά.
</p>

<table>
<tr>
  <th>Σημαία USE</th>
  <th>Χαρακτηριστικό του CUPS</th>
</tr>
<tr>
  <ti>nls</ti>
  <ti>
    Ενεργοποίηση της πολυγλωσσικής υποστήριξης. Με το nls ενεργοποιημένο, το 
    CUPS είναι ικανό να παρέχει τοπικοποιημένη υποστήριξη, ώστε να μπορείτε
    να απολαμβάνετε το CUPS στη μητρική σας γλώσσα.
  </ti>
</tr>
<tr>
  <ti>pam</ti>
  <ti>
    Αν χρειάζεστε πιστοποίηση ταυτότητας για τις εργασίες εκτυπώσεων μέσω του
    μηχανισμού των Pluggable Authentication Modules, αυτό θα ενεργοποιήσει
    υποστήριξη για το PAM στο CUPS.
  </ti>
</tr>
<tr>
  <ti>samba</ti>
  <ti>
    Αν θέλετε να διαμοιράζετε τοπικά συνδεδεμένους εκτυπωτές σε συστήματα
    Windows στο δίκτυό σας χρησιμοποιώντας το πρωτόκολλο SMB-CIFS ή να μπορείτε
    να χρησιμοποιείτε εκτυπωτές διαμοιραζόμενους από συστήματα Windows, τότε 
    χρειάζεστε υποστήριξη για SAMBA.
  </ti>
</tr>
<tr>
  <ti>slp</ti>
  <ti>
    Σε ένα διαχειριζόμενο περιβάλλον ο εκτυπωτής μπορεί να παρέχεται ως υπηρεσία
    στους υπόλοιπους. Με το πρωτόκολλο Service Location Protocol μπορείτε εύκολα
    να βρείτε και να ρυθμίσετε μια υπηρεσία στο σύστημά σας. Ενεργοποιείστε αυτή
    τη σημαία USE αν ο εκτυπωτής σας παρέχεται ή πρέπει να παρέχεται ως
    υπηρεσία.
  </ti>
</tr>
<tr>
  <ti>ssl</ti>
  <ti>
    Αν επιθυμείτε απομακρυσμένη πιστοποίηση ταυτότητας και/ή ιδιωτικότητα, 
    χρειάζεστε υποστήριξη για το Secure Socket Layer, που επιτρέπει 
    κρυπτογραφημένες συνόδους εκτυπώσεων. Η υποστήριξη για SSL πρέπει να είναι
    διαθέσιμη για όλα τα συμμετέχοντα συστήματα στο δίκτυό σας.
  </ti>
</tr>
</table>

<p>
Ελέγξτε τις τρέχουσες ρυθμίσεις USE. Αν θέλετε να επηρεάσετε τις ρυθμίσεις USE
μόνο για το CUPS, προσθέστε τις κατάλληλες σημαίες USE στο αρχείο
<path>/etc/portage/package.use</path>.
</p>

<pre caption="Σημαίες USE για το CUPS">
# <i>emerge -pv cups</i>
[ebuild N     ] net-print/cups-1.1.23-r1  +nls +pam -samba -slp +ssl 0 kB

<comment>(Για παράδειγμα, για να ενεργοποιήσετε υποστήριξη SAMBA για το CUPS)</comment>
# <i>vim /etc/portage/package.use</i>
net-print/cups samba
</pre>

<p>
Αν είστε ικανοποιημένοι από τις ρυθμίσεις, αφήστε το Portage να εγκαταστήσει
το CUPS.
</p>

<pre caption="Εγκατάσταση του CUPS">
# <i>emerge cups</i>
</pre>

<p>
Η διαδικασία εγκατάστασης ενδέχεται να σας πληροφορήσει να εκτελέσετε
<c>rc-update add coldplug default</c> αν χρησιμοποιείτε εκτυπωτή USB και έχετε
την απαραίτητη υποστήριξη ως αρθρώματα του πυρήνα. Αυτό θα επιτρέπει τα 
αρθρώματα του πυρήνα για το USB να φορτώνονται αυτόματα στην εκκίνηση.
</p>

<p>
Αν ο εκτυπωτής είναι συνδεδεμένος τοπικά στο σύστημά σας, πρέπει να φορτώνετε το
CUPS αυτόματα στην εκκίνηση. Σιγουρευτείτε ότι ο εκτυπωτής είναι συνδεδεμένος
και αναμμένος προτού εκκινήσετε το CUPS.
</p>

<pre caption="Αυτόματη εκκίνηση του CUPS">
# <i>/etc/init.d/cupsd start</i>
# <i>rc-update add cupsd default</i>
</pre>

</body>
</section>
<section>
<title>Ρύθμιση</title>
<body>

<p>
Οι εξ' ορισμού ρυθμίσεις του διακομιστή CUPS στο αρχείο
<path>/etc/cups/cupsd.conf</path> εξυπηρετούν τους περισσότερους χρήστες. 
Ωστόσο, είναι πιθανό ορισμένοι χρήστες να χρειάζονται αλλαγές στη ρύθμιση του 
CUPS.
</p>

<p>
Στα επόμενα τμήματα, εξετάζουμε ορισμένες συχνά αναγκαίες αλλαγές:
</p>

<ul>
  <li>
    Στο τμήμα <uri link="#remote_usage">Απομακρυσμένη πρόσβαση στον
    εκτυπωτή</uri> επιτρέπουμε σε άλλα συστήματα να χρησιμοποιούν τον εκτυπωτή
    που είναι συνδεδεμένος τοπικά σε ένα σταθμό εργασίας Linux.
  </li>
  <li>
    Στο τμήμα <uri link="#remote_admin">Απομακρυσμένη διαχείριση του CUPS</uri>
    χορηγούμε πρόσβαση στη διαχείριση του CUPS από απομακρυσμένα συστήματα.
  </li>
  <li>
    Στο τμήμα <uri link="#windows_pcl">Ενεργοποίηση υποστήριξης για οδηγούς PCL
    για Windows</uri> παραμετροποιείτε το CUPS ώστε να παρέχει υποστήριξη
    για οδηγούς PCL των Windows. Αυτό προτείνεται στην περίπτωση που επιθυμείτε
    συστήματα Windows να μπορούν να χρησιμοποιούν ένα Samba-διαμοιραζόμενο
    εκτυπωτή, εφόσον οι περισσότεροι οδηγοί για Windows είναι PCL.
  </li>
  <li>
    Στο τμήμα <uri link="#setup_remote">Παραμετροποίηση απομακρυσμένου 
    εκτυπωτή</uri> παραμετροποιούμε το σύστημα να μπορεί να χρησιμοποιεί
    εκτυπωτή συνδεδεμένο σε άλλο σύστημα (όχι Windows-διαμοιραζόμενο).
  </li>
</ul>

</body>
</section>
<section id="remote_usage">
<title>Απομακρυσμένη πρόσβαση στον εκτυπωτή</title>
<body>

<p>
Αν επιθυμείτε άλλα συστήματα να χρησιμοποιούν τον εκτυπωτή σας μέσω του IPP,
πρέπει ρητά να χορηγήσετε πρόσβαση στον εκτυπωτή στο αρχείο 
<path>/etc/cups/cupsd.conf</path>. Αν επιθυμείτε να διαμοιράσετε τον εκτυπωτή
χρησιμοποιώντας SAMBA, τότε αυτή η αλλαγή δεν είναι απαραίτητη.
</p>

<p>
Ανοίξτε το αρχείο <path>/etc/cups/cupsd.conf</path> στον αγαπημένο σας 
επεξεργαστή κειμένου και προσθέστε μία γραμμή <c>Allow</c> για τα συστήματα που 
επιθυμείτε να έχουν πρόσβαση στον εκτυπωτή σας. Στο επόμενο παράδειγμα, 
χορηγούμε πρόσβαση από οποιοδήποτε σύστημα με διεύθυνση IP που αρχίζει από 
<c>192.168.0</c>.
</p>

<pre caption="Επιτρέποντας απομακρυσμένη πρόσβαση στον εκτυπωτή">
&lt;Location /&gt;
Order Deny,Allow
Deny From All
Allow From 127.0.0.1
<i>Allow From 192.168.0.*</i>
&lt;/Location&gt;
</pre>

</body>
</section>
<section id="remote_admin">
<title>Απομακρυσμένη διαχείριση του CUPS</title>
<body>

<p>
Αν ενδιαφέρεστε για απομακρυσμένη διαχείριση, πρέπει να χορηγήσετε πρόσβαση στη 
διαχείριση του CUPS και από άλλα συστήματα εκτός του τοπικού υπολογιστή. Αλλάξτε
το αρχείο <path>/etc/cups/cupsd.conf</path> και χορηγήστε ρητά πρόσβαση στα
συστήματα που επιθυμείτε. Για παράδειγμα, για να χορηγήσετε πρόσβαση από το
σύστημα με διεύθυνση IP 192.168.0.3:
</p>

<pre caption="Επιτρέποντας απομακρυσμένη πρόσβαση στο αρχείο /etc/cups/cupsd.conf">
&lt;Location /admin&gt;
<comment>(...)</comment>
Order Deny,Allow
Deny From All
Allow From 127.0.0.1
<i>Allow From 192.168.0.3</i>
&lt;/Location&gt;
</pre>

<p>
Μην παραλείψετε να επανεκκινήσετε το CUPS αφού κάνετε τις αλλαγές στο αρχείο
<path>/etc/cups/cupsd.conf</path> εκτελώντας την εντολή
<c>/etc/init.d/cupsd restart</c>.
</p>

</body>
</section>
<section id="windows_pcl">
<title>Ενεργοποίηση υποστήριξης για οδηγούς PCL για Windows</title>
<body>

<p>
Οι οδηγοί PCL στέλνουν ανεπεξέργαστα δεδομένα στον διακομιστή εκτυπώσεων. Για να
ενεργοποιήσετε εκτύπωση από ανεπεξέργαστα δεδομένα στο CUPS, πρέπει να 
επεξεργαστείτε το αρχείο <path>/etc/cups/mime.types</path> και να αφαιρέσετε το 
σχόλιο από τη γραμμή <c>application/octet-stream</c>. Στη συνέχεια, πρέπει να 
επεξεργαστείτε το αρχείο <path>/etc/cups/mime.convs</path> και να αφαιρέσετε το
σχόλιο από τη γραμμή <c>application/octet-stream</c>.
</p>

<pre caption="Ενεργοποίηση εκτύπωσης από ανεπεξέργαστα δεδομένα">
# <i>vim /etc/cups/mime.types</i>
<comment>(Αφαιρέστε το σχόλιο από τη γραμμή ώστε το αρχείο να περιλαμβάνει:)</comment>
application/octet-stream

# <i>vim /etc/cups/mime.convs</i>
<comment>(Αφαιρέστε το σχόλιο από τη γραμμή ώστε το αρχείο να περιλαμβάνει:)</comment>
application/octet-stream     application/vnd.cups-raw    0    -
</pre>

<p>
Μην παραλείψετε να επανεκκινήσετε το CUPS αφού κάνετε τις αλλαγές στο αρχείο
<path>/etc/cups/cupsd.conf</path> εκτελώντας την εντολή
<c>/etc/init.d/cupsd restart</c>.
</p>

</body>
</section>
<section id="setup_remote">
<title>Ρύθμιση ενός απομακρυσμένου εκτυπωτή</title>
<body>

<p>
Αν οι εκτυπωτές είναι συνδεδεμένοι σε ένα απομακρυσμένο διακομιστή που εκτελεί
υπηρεσία CUPS, μπορείτε εύκολα να παραμετροποιήσετε το σύστημά σας για να 
χρησιμοποιεί τον απομακρυσμένο εκτυπωτή αλλάζοντας το αρχείο
<path>/etc/cups/client.conf</path>.
</p>

<p>
Ας υποθέσουμε ότι ο εκτυπωτής είναι συνδεδεμένος σε ένα σύστημα που ονομάζεται
<c>printserver.mydomain</c>, ανοίξτε το αρχείο 
<path>/etc/cups/client.conf</path> με τον αγαπημένο σας επεξεργαστή κειμένου και
εισάγετε τιμή στην οδηγία <c>ServerName</c>:
</p>

<pre caption="Επεξεργασία του client.conf">
# <i>vim /etc/cups/client.conf</i>

<comment>(Αντικαταστήστε το printserver.mydomain με το δικό σας όνομα
διακομιστή εκτυπώσεων)</comment>
ServerName <i>printserver.mydomain</i>
</pre>

<p>
Το απομακρυσμένο σύστημα θα έχει μια εξ' ορισμού ρύθμιση για τον εκτυπωτή που θα
χρησιμοποιείτε. Αν επιθυμείτε να αλλάξετε τον εξ' ορισμού εκτυπωτή, 
χρησιμοποιείστε την εντολή <c>lpoptions</c>:
</p>

<pre caption="Αλλαγή του εξ' ορισμού εκτυπωτή">
<comment>(Αρχικά, δείτε μια λίστα με τους διαθέσιμους εκτυπωτές)</comment>
# <i>lpstat -a</i>
hpljet5p accepting requests since Jan 01 00:00
hpdjet510 accepting requests since Jan 01 00:00

<comment>(Θέστε τον εκτυπωτή HP LaserJet 5P ως τον εξ' ορισμού)</comment>
# <i>lpoptions -d hpljet5p</i>
</pre>

</body>
</section>
</chapter>

<chapter id="configure_printer">
<title>Ρύθμιση ενός εκτυπωτή</title>
<section>
<title>Εισαγωγή</title>
<body>

<p>
Αν ο εκτυπωτής που επιθυμείτε να ρυθμίσετε διατίθεται απομακρυσμένα μέσω ενός
διαφορετικού διακομιστή εκτυπώσεων (εκτελώντας το CUPS) δεν χρειάζεται να 
ακολουθήσετε τις οδηγίες αυτές. Αντίθετα, δείτε την 
<uri link="#setup_remote">Παραμετροποίηση απομακρυσμένου εκτυπωτή</uri>.
</p>

</body>
</section>
<section>
<title>Ανίχνευση του εκτυπωτή</title>
<body>

<p>
Αν έχετε εκτυπωτή USB ή ο εκτυπωτής σας που είναι σε παράλληλη θύρα ήταν
αναμμένος όταν το Linux σας έκανε εκκίνηση, μπορεί να αντλήσετε πληροφορίες
από τον πυρήνα, που δηλώνει ότι τον έχει ανιχνεύσει με επιτυχία. Ωστόσο, αυτό
είναι απλά μια ένδειξη κι όχι απαίτηση.
</p>

<pre caption="Άντληση πληροφορίας από τον πυρήνα">
<comment>(Για ένα εκτυπωτή σε παράλληλη θύρα)</comment>
$ <i>dmesg | grep -i print</i>
parport0: Printer, Hewlett-Packard HP LaserJet 2100 Series

<comment>(Για εκτυπωτή USB)</comment>
$ <i>lsusb</i>
<comment>(...)</comment>
Bus 001 Device 007: ID 03f0:1004 Hewlett-Packard DeskJet 970c/970cse
</pre>

</body>
</section>
<section>
<title>Εγκατάσταση του εκτυπωτή</title>
<body>

<p>
Για να εγκαταστήσετε τον εκτυπωτή στο σύστημά σας, ανοίξτε το λογισμικό 
πλοήγησης στο διαδίκτυο και εισάγετε τη διεύθυνση 
<uri link="http://localhost:631">http://localhost:631</uri>. Θα σας καλωσορίσει
η ιστοσελίδα του CUPS από την οποία μπορείτε να εκτελέσετε όλες τις
διαχειριστικές λειτουργίες.
</p>

<p>
Μεταβείτε στο <e>Administration</e> και εισάγετε το όνομα εισόδου root και το 
συνθηματικό στο αντίστοιχο πεδίο. Στη συνέχεια, όταν δείτε τη διαχειριστική
διασύνδεση, πατήστε στο <e>Add Printer</e>. Μια νέα οθόνη θα σας υποδεχτεί, στην
οποία θα εισάγετε τις παρακάτω πληροφορίες:
</p>

<ul>
  <li>
    Το <e>spooler name</e>, ένα σύντομο αλλά περιγραφικό όνομα που θα 
    χρησιμοποιείται από το σύστημά σας για να αναγνωρίζει τον εκτυπωτή. Το όνομα
    αυτό δεν πρέπει να περιέχει το διάστημα ή ειδικούς χαρακτήρες. Για 
    παράδειγμα, για τον εκτυπωτή HP LaserJet 5P, θα μπορούσατε να εισάγετε
    <c>hpljet5p</c>.
  </li>
  <li>
    Το <e>location</e>, μια περιγραφή για την φυσική τοποθεσία του εκτυπωτή (για
    παράδειγμα στο δωμάτιό σας, ή στην κουζίνα ακριβώς δίπλα στο πλυντήριο 
    πιάτων, ...). Αυτό χρησιμεύει στη διαχείριση πολλών εκτυπωτών. 
  </li>
  <li>
    Το <e>description</e> στο οποίο θα εισάγετε μια πλήρη περιγραφή του
    εκτυπωτή. Μια συνήθης πρακτική είναι να χρησιμοποιηθεί το πλήρες όνομα του
    εκτυπωτή (για παράδειγμα "HP LaserJet 5P").
  </li>
</ul>

<p>
Η επόμενη οθόνη ρωτάει σχετικά με τη συσκευή όπου ο εκτυπωτής ακούει. Έχετε
μια λίστα από διάφορες συσκευές. Ο επόμενος πίνακας περιλαμβάνει μερικές δυνατές
συσκευές, αλλά η λίστα δεν είναι διεξοδική.
</p>

<table>
<tr>
  <th>Συσκευή</th>
  <th>Περιγραφή</th>
</tr>
<tr>
  <ti>AppSocket/HP JetDirect</ti>
  <ti>
    Η ειδική αυτή συσκευή επιτρέπει στους δικτυακούς εκτυπωτές να είναι 
    προσπελάσιμοι από τον υποδοχέα HP JetDirect. Συγκεκριμένοι μόνο εκτυπωτές
    την υποστηρίζουν.
  </ti>
</tr>
<tr>
  <ti>Internet Printing Protocol (IPP or HTTP)</ti>
  <ti>
    Χρησιμοποιείστε τη συσκευή αυτή προκειμένου να προσπελαύνετε τον
    απομακρυσμένο εκτυπωτή είτε άμεσα (μέσω του πρωτοκόλλου IPP) είτε μέσω HTTP.
  </ti>
</tr>
<tr>
  <ti>LPD/LPR Host or Printer</ti>
  <ti>
    Επιλέξτε αυτό αν ο εκτυπωτής είναι απομακρυσμένος και είναι συνδεδεμένος σε
    διακομιστή LPD/LPR.
  </ti>
</tr>
<tr>
  <ti>Parallel Port #1</ti>
  <ti>
    Επιλέξτε αυτό αν ο εκτυπωτής είναι τοπικά συνδεδεμένος στην παράλληλη θύρα
    (LPT). Όταν ο εκτυπωτής ανιχνεύεται αυτόματα το όνομά του θα προστεθεί
    επίσης στη συσκευή αυτή.
  </ti>
</tr>
<tr>
  <ti>USB Printer #1</ti>
  <ti>
    Επιλέξτε αυτό όταν ο εκτυπωτής είναι τοπικά συνδεδεμένος στη θύρα USB. Το 
    όνομα του εκτυπωτή θα πρέπει λογικά να προστίθεται στο όνομα της συσκευής.
  </ti>
</tr>
</table>

<p>
Αν εγκαθιστάτε ένα απομακρυσμένο εκτυπωτή, θα ρωτηθείτε για το URI του εκτυπωτή:
</p>

<ul>
  <li>
    Ένας εκτυπωτής σε διακομιστή εκτυπώσεων LPD απαιτεί σύνταξη της μορφής
    <c>lpd://hostname/queue</c>
  </li>
  <li>
    Ένας εκτυπωτής HP JetDirect απαιτεί σύνταξη της μορφής
    <c>socket://hostname</c>
  </li>
  <li>
    Ένας εκτυπωτής IPP απαιτεί σύνταξη της μορφής 
    <c>http://hostname:631/ipp/queue</c> ή <c>ipp://hostname/ipp/queue</c>
  </li>
</ul>

<p>
Στη συνέχεια, επιλέξτε τον κατασκευαστή του εκτυπωτή στην παρακείμενη οθόνη,
καθώς και τον τύπο και μοντέλο στην επόμενη. Για πολλούς εκτυπωτές, θα βρείτε
πολλούς οδηγούς. Μπορείτε να επιλέξετε ένα τώρα ή να ψάξετε στο
<uri link="http://www.linuxprinting.org/printer_list.cgi">LinuxPrinting.org's 
Printer List</uri> για ένα καλό οδηγό. Ο οδηγός μπορεί να αλλαχθεί αργότερα.
</p>

<p>
Αφού επιλεγεί ο οδηγός, το CUPS θα σας πληροφορήσει ότι ο εκτυπωτής έχει 
προστεθεί επιτυχώς στο σύστημά σας. Μπορείτε τώρα να μεταβείτε στη σελίδα 
διαχείρισης του εκτυπωτή στη διαχειριστική διασύνδεση και να επιλέξετε
<c>Configure Printer</c> για να αλλάξετε τις ρυθμίσεις του εκτυπωτή (ανάλυση,
μορφή σελίδας, ...).
</p>

</body>
</section>
<section>
<title>Δοκιμή και επαναπαραμετροποίηση του εκτυπωτή</title>
<body>

<p>
Για να επαληθεύσετε ότι ο εκτυπωτής λειτουργεί σωστά, πηγαίνετε στη 
διαχειριστική σελίδα του εκτυπωτή, επιλέξτε τον εκτυπωτή και πατήστε στο
<c>Print Test Page</c>.
</p>

<p>
Αν ο εκτυπωτής δε φαίνεται να δουλεύει σωστά, πατήστε στο <c>Modify Printer</c> 
για να τον επαναπαραμετροποιήσετε. Θα σας υποδεχθούν οι ίδιες οθόνες όπως και
στην αρχική εγκατάσταση, αλλά οι εξ' ορισμού τιμές θα είναι τώρα οι τρέχουσες
ρυθμίσεις.
</p>

<p>
Αν δεν έχετε ιδέα για ποιο λόγο ο εκτυπωτής σας δε δουλεύει σωστά, ίσως βρείτε
κάτι κοιτάζοντας το <path>/var/log/cups/error_log</path>. Στο επόμενο 
παράδειγμα, ανακαλύπτουμε ότι υπάρχει λάθος σχετικά με τα δικαιώματα, πιθανότατα
σε λάθος ρύθμιση <c>Allow</c> στο αρχείο <path>/etc/cups/cupsd.conf</path>.
</p>

<pre caption="Αναζήτηση λαθών του CUPS">
# <i>tail /var/log/cups/error_log</i>
<comment>(...)</comment>
E [11/Jun/2005:10:23:28 +0200] [Job 102] Unable to get printer status (client-error-forbidden)!
</pre>

</body>
</section>
<section>
<title>Εγκατάσταση του καλύτερου οδηγού</title>
<body>

<p>
Υπάρχουν αρκετοί οδηγοί εκτυπωτών. Για να βρείτε ποιος είναι αυτός με την 
καλύτερη απόδοση για τον εκτυπωτή σας, επισκεφτείτε τη διεύθυνση <uri
link="http://www.linuxprinting.org/printer_list.cgi">LinuxPrinting Printer
List</uri>. Επιλέξτε τη μάρκα και δείτε ποιον οδηγό προτείνει ο ιστοτόπος. Για
παράδειγμα, για τον εκτυπωτή HP LaserJet 5P, ο ιστοτόπος προτείνει τον οδηγό
<c>ljet4</c>.
</p>

<p>
Κατεβάστε το αρχείο PPD από τον ιστοτόπο και αντιγράψτε το στον κατάλογο
<path>/usr/share/cups/model</path>. Η ενέργεια αυτή θα επιτρέψει τον οδηγό να 
είναι διαθέσιμος μέσω της διασύνδεσης ιστοσελίδας του CUPS. Τώρα μπορείτε να 
επαναπαραμετροποιήσετε τον εκτυπωτή σας όπως περιγράφεται παραπάνω.
</p>

</body>
</section>
</chapter>

<chapter>
<title>Χρησιμοποίηση ειδικών οδηγών εκτυπωτή</title>
<section>
<title>Εισαγωγή</title>
<body>

<p>
Ορισμένοι εκτυπωτές απαιτούν ειδικούς οδηγούς ή παρέχουν επιπρόσθετες
δυνατότητες που δεν είναι ενεργοποιημένες με τη συνήθη διαδικασία
παραμετροποίησης που περιγράφεται παραπάνω. Το κεφάλαιο αυτό περιγράφει μια 
επιλογή εκτυπωτών και πως θα δουλεψουν με το Gentoo Linux.
</p>

<p>
Περιγράφονται οι επόμενοι εκτυπωτές και/ή οδηγοί:
</p>

<ul>
  <li><uri link="#gimp-print">Οδηγός Gimp-Print</uri></li>
  <li><uri link="#hplip">Οδηγός HPLIP</uri> (ακυρώνει τους HPOJ και HPIJS)</li>
  <li><uri link="#pnm2ppa">Οδηγός PNM2PPA</uri></li>
</ul>

</body>
</section>
<section id="gimp-print">
<title>Οδηγός Gimp-Print</title>
<body>

<p>
Οι οδηγοί <uri link="http://gimp-print.sf.net">gimp-print</uri> είναι υψηλής
ποιότητας, ανοικτού κώδικα για διάφορους Canon, Epson, HP, Lexmark, Sony, 
Olympus και εκτυπωτές PCL και υποστηρίζουν το CUPS, το ghostscript, το Gimp και 
άλλες εφαρμογές.
</p>

<p>
Η ομάδα του Gentoo Portage Tree παρέχει ένα ebuild για τους οδηγούς 
gimp-print. Απλά χρησιμοποιείστε το <c>emerge</c> για να τους εγκαταστήσετε.
Σημειώστε ότι το ebuild αντιλαμβάνεται ορισμένες σημαίες USE (όπως <c>cups</c>
και <c>ppds</c>). Πρέπει να έχετε ενεργοποιημένες τουλάχιστον αυτές τις δύο 
σημαίες.
</p>

<pre caption="Εγκατάσταση των οδηγών gimp-print">
# <i>emerge gimp-print</i>
</pre>

<p>
Όταν η διαδικασία του emerge ολοκληρωθεί, οι οδηγοί Gimp-Print θα είναι
διαθέσιμοι μέσω της διασύνδεσης ιστοσελίδας του CUPS.
</p>

</body>
</section>
<section id="hplip">
<title>Οδηγός HPLIP</title>
<body>

<p>
Το <uri link="http://hpinkjet.sf.net">έργο HPLIP</uri> χρησιμοποιεί τον οδηγό
hpijs και περιλαμβάνει υποστήριξη για σαρωτές και εργαλεία για
πολύ-συσκευές. Για υποστήριξη των εκτυπωτών, <e>πρέπει</e> να έχετε τη σημαία
USE <c>ppds</c> ενεργοποιημένη.
</p>

<pre caption="Εγκατάσταση των οδηγών hplip">
# <i>emerge hplip</i>
</pre>

<p>
Όταν η διαδικασία του emerge ολοκληρωθεί, οι οδηγοί θα είναι διαθέσιμοι μέσω της
διασύνδεσης ιστοσελίδας του CUPS.
</p>

</body>
</section>
<section id="pnm2ppa">
<title>Οδηγός PNM2PPA</title>
<body>

<p>
Το PPA είναι μια τεχνολογία της HP που επικεντρώνεται στο
να στέλνει χαμηλού επιπέδου οδηγίες στο σύστημα αντί στον εκτυπωτή, γεγονός που 
κάνει τον εκτυπωτή φθηνότερο, αλλά και περισσότερο απαιτητικό όσον αφορά 
τους πόρους του συστήματος.
</p>

<p>
Αν ο ιστοχώρος <uri
link="http://www.linuxprinting.org/printer_list.cgi">LinuxPrinting</uri> σας
πληροφορεί ότι ο οδηγός
<uri link="http://pnm2ppa.sourceforge.net/">pnm2ppa</uri> είναι η καλύτερη σας
επιλογή, πρέπει να εγκαταστήσετε το φίλτρο <c>pnm2ppa</c> στο σύστημά σας:
</p>

<pre caption="Εγκατάσταση του φίλτρου pnm2ppa">
# <i>emerge pnm2ppa</i>
</pre>

<p>
Αφού εγκατασταθεί, ρυθμίστε τον εκτυπωτή σας σύμφωνα με τα βήματα που 
περιγράφονται παραπάνω.
</p>

</body>
</section>
</chapter>

<chapter id="windows">
<title>Εκτύπωση από και προς τα Microsoft Windows</title>
<section>
<title>Παραμετροποίηση ενός πελάτη Windows για το IPP</title>
<body>

<p>
Τα Microsoft Windows υποστηρίζουν το IPP (οι χρήστες Windows 9x και Me πρέπει να
το <uri
link="http://support.microsoft.com/default.aspx?scid=kb;en-us;294439">εγκαταστήσουν</uri>
ξεχωριστά). Για να εγκαταστήσετε ένα εκτυπωτή στα Windows που είναι συνδεδεμένος
σε Linux σύστημα, ανοίξτε τον μάγο <c>Προσθήκη εκτυπωτή</c> και επιλέξτε 
<c>Εκτυπωτής δικτύου</c>. Όταν ρωτηθείτε για το URI, χρησιμοποιείστε τη σύνταξη
<c>http://hostname:631/printers/queue</c>.
</p>

<p>
Σιγουρευτείτε ότι το σύστημά σας <uri link="#remote_usage">επικοινωνεί</uri> με
τον εκτυπωτή!
</p>

</body>
</section>
<section>
<title>Παραμετροποίηση ενός πελάτη Windows για εκτυπωτή διαμοιρασμένο μέσω
Samba</title>
<body>

<p>
Για να διαμοιράσετε τον εκτυπωτή σας μέσω ενός δικτύου SMB-CIFS, πρέπει να έχετε
εγκατεστημένο και ρυθμισμένο σωστά το SAMBA. Πως θα γίνει αυτό είναι εκτός του 
σκοπού του συγκεκριμένου εγγράφου, αλλά εν συντομία θα δούμε πως να ρυθμίζετε το
SAMBA για τους διαμοιραζόμενους εκτυπωτές.
</p>

<p>
Ανοίξτε το αρχείο <path>/etc/samba/smb.conf</path> με τον αγαπημένο σας 
επεξεργαστή κειμένου και προσθέστε ένα τμήμα <c>[printers]</c> σε αυτό:
</p>

<pre caption="Προσθήκη ενός τμήματος [printers]">
[printers]
  comment      = All printers
  path         = /var/spool/samba
  browseable   = no
  guest ok     = no
  writable     = no
  printable    = yes
  public       = yes
  printer name = hpljet5p
</pre>

<p>
Τώρα, μεταβείτε προς την αρχή του αρχείου <path>smb.conf</path> μέχρι να είστε
εντός του τμήματος <c>[global]</c>. Εντοπίστε τις ρυθμίσεις 
<c>printcap name</c> και <c>printing</c> και σε καθεμία από αυτές εισάγετε την 
τιμή <c>cups</c>:
</p>

<pre caption="Αλλαγή του τμήματος [globals]">
[globals]
  <comment>(...)</comment>
  printcap name = <i>cups</i>
  printing      = <i>cups</i>
</pre>

<p>
Σιγουρευτείτε ότι έχετε ενεργοποιημένη την υποστήριξη των 
<uri link="#windows_pcl">οδηγών PCL για Windows</uri> στο CUPS. Στη συνέχεια,
επανεκκινήστε την υπηρεσία <c>smb</c> ώστε να ισχύσουν οι αλλαγές.
</p>

</body>
</section>
<section>
<title>Παραμετροποίηση ενός πελάτη Linux για διακομιστή εκτυπώσεων σε 
Windows</title>
<body>

<p>
Καταρχήν, σιγουρευτείτε ότι ο εκτυπωτής είναι διαμοιρασμένος από το Windows
σύστημα.
</p>

<p>
Στη συνέχεια, στη διασύνδεση ιστοσελίδας του CUPS, παραμετροποιήστε τον 
εκτυπωτή όπως περιγράφεται προηγουμένως. Θα παρατηρήσετε ότι το CUPS έχει
προσθέσει έναν επιπλέον οδηγό με όνομα <c>Windows Printer via SAMBA</c>. 
Επιλέξτε τον και χρησιμοποιήστε σύνταξη της μορφής
<c>smb://username:password@workgroup/server/printername</c> ή
<c>smb://server/printername</c> για το URI.
</p>

</body>
</section>
</chapter>

<chapter>
<title>Εφαρμογές σχετιζόμενες με εκτυπώσεις</title>
<section>
<title>Εισαγωγή</title>
<body>

<p>
Υπάρχουν αρκετά εργαλεία που σας βοηθούν να ρυθμίσετε τον εκτυπωτή, να 
χρησιμοποιήσετε επιπλέον φίλτρα εκτυπώσεων, να προσθέσετε επιπλέον δυνατότητες
στην εκτύπωση, κτλ. Το κεφάλαιο αυτό αναφέρει μερικά από αυτά. Η λίστα δεν 
εξαντλείται εδώ και δεν έχει σκοπό να περιγράψει κάθε εργαλείο με μεγάλη
λεπτομέρεια.
</p>

</body>
</section>
<section>
<title>Gtk-LP - Ένα βασισμένο στο Gtk εργαλείο παραμετροποίησης του 
εκτυπωτή</title>
<body>

<p>
Με το <uri link="http://gtklp.sourceforge.net/index.shtml">Gtk-LP</uri> μπορείτε
να εγκαταστήσετε, αλλάξετε και ρυθμίσετε τον εκτυπωτή σας μέσω μιας εφαρμογής 
βασισμένης στο Gtk. Χρησιμοποιεί το CUPS και προσφέρει όλες τις δυνατότητες του 
τελευταίου. Σίγουρα αξίζει τον κόπο να το ρίξετε μια ματιά αν δεν συμπαθείτε τη 
διασύνδεση ιστοσελίδας του CUPS ή ψάχνετε για μια ξεχωριστή εφαρμογή για τις 
καθημερινές σας εκτυπωτικές εργασίες.
</p>

<p>
Για να το εγκαταστήσετε, emerge <c>gtklp</c>:
</p>

<pre caption="Εγκατάσταση του Gtk-LP">
# <i>emerge gtklp</i>
</pre>

</body>
</section>
</chapter>

</guide>
