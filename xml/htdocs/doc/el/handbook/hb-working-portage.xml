<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- Το περιεχόμενο αυτού του κειμένου είναι κατοχυρωμένο υπό την άδεια CC-BY-SA -->
<!-- βλ. http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/el/handbook/hb-working-portage.xml,v 1.2 2008/06/21 13:49:28 neysx Exp $ -->

<sections>

<abstract>
Το παρών κεφάλαιο εξηγεί τα "απλά" βήματα που πρέπει οπωσδήποτε να ξέρει ένας
χρήστης για να συντηρήσει το λογισμικό στο σύστημά του.
</abstract>

<version>1.64</version>
<date>2008-02-29</date>

<section>
<title>Καλωσορίσατε στο Portage</title>
<body>

<p>
Το Portage είναι ίσως η πιο αξιοσημείωτη καινοτομία του Gentoo στη διαχείριση 
λογισμικού. Λόγω της μεγάλης ευελιξίας και του τεράστιου πλήθους των
χαρακτηριστικών που διαθέτει συχνά θεωρείται ως το καλύτερο εργαλείο διαχείρισης
λογισμικού που υπάρχει για το Linux.
</p>

<p>
Το Portage είναι εξ' ολοκλήρου γραμμένο σε 
<uri link="http://www.python.org">Python</uri> και σε 
<uri link="http://www.gnu.org/software/bash">Bash</uri> και επομένως είναι
ανοικτό προς όλους τους χρήστες επειδή και τα δύο παραπάνω είναι γλώσσες
σεναρίου (scripting languages).
</p>

<p>
Οι περισσότεροι χρήστες δουλεύουν με το Portage μέσω του εργαλείου
<c>emerge</c>. Το κείμενο αυτό δεν έχει σκοπό να ξαναπαρουσιάσει την πληροφορία
που έχει η σελίδα man του emerge. Για μια πλήρη παρουσίαση των επιλογών του
emerge, δείτε τη σελίδα man:
</p>

<pre caption="Ανάγνωση της σελίδας man του emerge">
$ <i>man emerge</i>
</pre>

</body>
</section>
<section>
<title>Το Δέντρο του Portage</title>
<subsection>
<title>Ebuilds</title>
<body>

<p>
Όταν αναφερόμαστε σε πακέτα, συχνά εννοούμε τους τίτλους λογισμικού που
διατίθενται στους χρήστες του Gentoo μέσω του δέντρου του Portage. Το δέντρο του
Portage είναι μια συλλογή από <e>ebuilds</e>, αρχεία που περιέχουν όλες τις
πληροφορίες που χρειάζεται το Portage για να συντηρεί το λογισμικό (εγκατάσταση,
αναζήτηση, ερώτηση, ...). Αυτά τα ebuilds υπάρχουν εξ' ορισμού στον κατάλογο
<path>/usr/portage</path>.
</p>

<p>
Κάθε φορά που λέτε στο Portage να εκτελέσει μια λειτουργία που σχετίζεται με
το λογισμικό, θα χρησιμοποιήσει ως βάση τα ebuilds που υπάρχουν στο σύστημα.
Είναι λοιπόν σημαντικό να ενημερώνετε συχνά τα ebuilds στο σύστημά σας, ώστε το 
Portage να γνωρίζει σχετικά με νέο λογισμικό, ενημερώσεις ασφαλείας, κτλ.
</p>

</body>
</subsection>
<subsection>
<title>Ενημέρωση του Δέντρου του Portage</title>
<body>

<p>
Το δέντρο του Portage συνήθως ενημερώνεται με το <uri 
link="http://rsync.samba.org/">rsync</uri>, ένα γρήγορο αυξητικό εργαλείο
μεταφοράς αρχείων. Η ενημέρωση είναι μια απλή διαδικασία, μια και η εντολή
<c>emerge</c> παρέχει ένα υποσύστημα χρηστικής επικοινωνίας (front end) για το
rsync:
</p>

<pre caption="Ενημέρωση του δέντρου του Portage">
# <i>emerge --sync</i>
</pre>

<p>
Ακόμη και αν δεν μπορείτε να χρησιμοποιήσετε το rsync εξαιτίας κάποιου δικτυακού
φίλτρου ασφαλείας (firewall), μπορείτε να ενημερώσετε το δέντρο του Portage
χρησιμοποιώντας τις καθημερινές στιγμιαίες εικόνες (snapshot) που δημιουργούνται
από αυτό. Το εργαλείο <c>emerge-webrsync</c> αυτόματα φέρνει και εγκαθιστά την
τελευταία στιγμιαία εικόνα στο σύστημά σας:
</p>

<pre caption="Εκτέλεση του emerge-webrsync">
# <i>emerge-webrsync</i>
</pre>

</body>
</subsection>
</section>
<section>
<title>Συντήρηση του Λογισμικού</title>
<subsection>
<title>Αναζήτηση για Λογισμικό</title>
<body>

<p>
Για αναζήτηση λογισμικού στο δέντρο του Portage, χρησιμοποιήστε τις
ενσωματωμένες δυνατότητες αναζήτησης του <c>emerge</c>. Εξ' ορισμού, το
<c>emerge --search</c> επιστρέφει τα ονόματα των πακέτων των οποίων ο τίτλος
ταιριάζει (είτε πλήρως είτε μερικώς) με το δοθέντα όρο αναζήτησης.
</p>

<p>
Για παράδειγμα, για να βρείτε τα πακέτα που περιέχουν τον όρο "pdf" στο όνομά
τους:
</p>

<pre caption="Αναζήτηση για πακέτα με όνομα pdf">
$ <i>emerge --search pdf</i>
</pre>

<p>
Αν θέλετε επίσης να ψάξετε και μέσα στις περιγραφές, μπορείτε να χρησιμοποιήσετε
το διακόπτη <c>--searchdesc</c> (ή <c>-S</c>):
</p>

<pre caption="Αναζήτηση για πακέτα με σχετιζόμενα με τον όρο pdf">
$ <i>emerge --searchdesc pdf</i>
</pre>

<p>
Όταν δείτε τα αποτελέσματα, θα παρατηρήσετε ότι δίνουν πολλές πληροφορίες. Τα
πεδία έχουν ετικέτες, οπότε δε θα προχωρήσουμε σε περισσότερες λεπτομέρειες
σχετικά με την ερμηνεία τους:
</p>

<pre caption="Παράδειγμα εξόδου του 'emerge --search'">
*  net-print/cups-pdf
      Latest version available: 1.5.2
      Latest version installed: [ Not Installed ]
      Size of downloaded files: 15 kB
      Homepage:    http://cip.physik.uni-wuerzburg.de/~vrbehr/cups-pdf/
      Description: Provides a virtual printer for CUPS to produce PDF files.
      License:     GPL-2
</pre>

</body>
</subsection>
<subsection>
<title>Εγκατάσταση λογισμικού</title>
<body>

<p>
Από τη στιγμή που βρείτε τον τίτλο λογισμικού της αρεσκείας σας, μπορείτε εύκολα
να τον εγκαταστήσετε με το <c>emerge</c>: απλά προσθέστε το όνομα του πακέτου.
Για παράδειγμα, για να εγκαταστήσετε το <c>gnumeric</c>:
</p>

<pre caption="Εγκατάσταση του gnumeric">
# <i>emerge gnumeric</i>
</pre>

<p>
Λόγω του ότι αρκετές εφαρμογές εξαρτώνται από άλλες, η προσπάθεια εγκατάστασης
ενός ορισμένου πακέτου μπορεί να οδηγήσει παράλληλα σε εγκατάσταση διαφόρων
εξαρτήσεων. Μην ανησυχείτε, το Portage χειρίζεται επίσης και τις εξαρτήσεις. Αν
θέλετε να δείτε τι <e>θα</e> εγκαταστήσει το Portage όταν πάτε να εγκαταστήσετε
ένα ορισμένο πακέτο, προσθέστε το διακόπτη <c>--pretend</c>. Για παράδειγμα:
</p>

<pre caption="Προσποίηση εγκατάστασης του gnumeric">
# <i>emerge --pretend gnumeric</i>
</pre>

<p>
Όταν δίνετε εντολή στο Portage να εγκαταστήσει ένα πακέτο, εκείνο θα κατεβάσει
τον πηγαίο κώδικα της εφαρμογής από το διαδίκτυο (αν αυτό είναι απαραίτητο) και
θα τον αποθηκεύσει εξ' ορισμού στον κατάλογο 
<path>/usr/portage/distfiles</path>. Στη συνέχεια, θα αποσυμπιέσει,
μεταγλωττίσει και εγκαταστήσει το πακέτο. Αν θέλετε το Portage μόνο να κατεβάσει
τον πηγαίο κώδικα χωρίς να εγκαταστήσει το πακέτο, προσθέστε την επιλογή
<c>--fetchonly</c> στην εντολή του <c>emerge</c>:
</p>

<pre caption="Κατέβασμα του πηγαίου κώδικα του gnumeric">
# <i>emerge --fetchonly gnumeric</i>
</pre>

</body>
</subsection>
<subsection>
<title>Αναζήτηση Τεκμηρίωσης Εγκατεστημένων Πακέτων</title>
<body>

<p>
Αρκετά πακέτα περιέχουν τη δική τους τεκμηρίωση. Μερικές φορές, η σημαία 
USE <c>doc</c> αποφασίζει για το αν η τεκμηρίωση του πακέτου θα εγκατασταθεί ή
όχι. Μπορείτε να ελέγξετε για την ύπαρξη της σημαίας USE <c>doc</c> δίνοντας την
εντολή <c>emerge -vp &lt;όνομα πακέτου&gt;</c>.
</p>

<pre caption="Έλεγχος ύπαρξης της σημαίας USE doc">
<comment>(Το alsa-lib είναι φυσικά απλά ένα παράδειγμα.)</comment>
# <i>emerge -vp alsa-lib</i>
[ebuild  N    ] media-libs/alsa-lib-1.0.9_rc3  +doc -jack 674 kB
</pre>

<p>
Ο καλύτερος τρόπος ενεργοποίησης της σημαίας USE <c>doc</c> είναι κάνοντάς το
βάση πακέτου μέσω του <path>/etc/portage/package.use</path>, ώστε να πάρετε την
τεκμηρίωση μόνο για τα πακέτα που σας ενδιαφέρουν. Η ενεργοποίηση αυτής της σημαίας
καθολικά είναι γνωστό ότι δημιουργεί προβλήματα με κυκλικές εξαρτήσεις. Για
περισσότερες πληροφορίες, παρακαλώ διαβάστε το κεφάλαιο <uri
link="?part=2&amp;chap=2">Σημαίες USE</uri>.
</p>

<p>
Από τη στιγμή που θα εγκατασταθεί το πακέτο, η τεκμηρίωσή του γενικά θα υπάρχει
σε ένα υποκατάλογο με όνομα αυτό του πακέτου κάτω από τον κατάλογο
<path>/usr/share/doc</path>. Μπορείτε επίσης να δείτε τη λίστα των
εγκατεστημένων αρχείων με το εργαλείο <c>equery</c> που είναι μέρος του 
<uri link="/doc/en/gentoolkit.xml">πακέτου</uri> <c>app-portage/gentoolkit</c>.
</p>

<pre caption="Εντοπισμός της τεκμηρίωσης ενός πακέτου">
# <i>ls -l /usr/share/doc/alsa-lib-1.0.9_rc3</i>
total 28
-rw-r--r--  1 root root  669 May 17 21:54 ChangeLog.gz
-rw-r--r--  1 root root 9373 May 17 21:54 COPYING.gz
drwxr-xr-x  2 root root 8560 May 17 21:54 html
-rw-r--r--  1 root root  196 May 17 21:54 TODO.gz

<comment>(Εναλλακτικά, χρησιμοποιήστε το equery για τον εντοπισμό αρχείων
που πιθανόν να σας ενδιαφέρουν:)</comment>
# <i>equery files alsa-lib | less</i>
media-libs/alsa-lib-1.0.9_rc3
* Contents of media-libs/alsa-lib-1.0.9_rc3:
/usr
/usr/bin
/usr/bin/alsalisp
<comment>(Η Έξοδος Αποκόπηκε)</comment>
</pre>

</body>
</subsection>
<subsection>
<title>Αφαίρεση Λογισμικού</title>
<body>

<p>
Όταν θέλετε να αφαιρέσετε ένα πακέτο λογισμικού από το σύστημά σας,
χρησιμοποιήστε το <c>emerge --unmerge</c>. Αυτό θα δώσει εντολή στο Portage να
αφαιρέσει όλα τα εγκατεστημένα αρχεία του πακέτου <e>εκτός</e> από τα αρχεία
ρυθμίσεων που έχετε αλλάξει μετά την εγκατάσταση. Αφήνοντας ανέπαφα τα αρχεία
ρυθμίσεων σάς επιτρέπει να ξαναχρησιμοποιήσετε το πακέτο σε περίπτωση που το 
εγκαταστήσετε ξανά στο μέλλον.
</p>

<p>
Όμως, ισχύει μια <brite>μεγάλη προειδοποίηση</brite>: Το Portage <e>δε</e> θα
ελέγξει αν το πακέτο που θέλετε να αφαιρέσετε απαιτείται από κάποιο άλλο. Θα σας
προειδοποιήσει ωστόσο όταν θέλετε να αφαιρέσετε ένα σημαντικό πακέτο που πιθανόν
να δημιουργήσει πρόβλημα στο σύστημα αν το κάνετε.
</p>

<pre caption="Αφαίρεση του gnumeric από το σύστημα">
# <i>emerge --unmerge gnumeric</i>
</pre>

<p>
Όταν αφαιρείτε ένα πακέτο από το σύστημά σας, οι εξαρτήσεις του πακέτου που
αυτόματα εγκαταστήθηκαν αρχικά παραμένουν στο σύστημα. Για να δώσετε εντολή στο
Portage να εντοπίσει όλες τις εξαρτήσεις που μπορούν τώρα να αφαιρεθούν, 
χρησιμοποιήστε τη λειτουργικότητα του <c>emerge --depclean</c>. Θα αναφερθούμε
σε αυτό παρακάτω.
</p>

</body>
</subsection>
<subsection>
<title>Ενημέρωση του Συστήματός Σας</title>
<body>

<p>
Για να διατηρείτε το σύστημά σας σε άριστη κατάσταση (για να μην αναφέρουμε και
το γεγονός να έχετε όλες τις τελευταίες ενημερώσεις ασφαλείας), πρέπει να το
ενημερώνετε συχνά. Από τη στιγμή που το Portage ελέγχει μόνο τα ebuilds στο
δέντρο του, πρέπει πρώτα να το ενημερώσετε. Όταν αυτό ενημερωθεί, μπορείτε να
ενημερώσετε το σύστημά σας με την εντολή: <c>emerge --update world</c>. Στο
επόμενο παράδειγμα θα χρησιμοποιήσουμε επίσης το διακόπτη <c>--ask</c> ο οποίος
θα πει στο Portage να εμφανίζει τη λίστα με τα πακέτα που θέλει να αναβαθμίσει
και θα σας ρωτήσει εάν θέλετε να συνεχίσετε:
</p>

<pre caption="Ενημέρωση του συστήματος">
# <i>emerge --update world</i>
</pre>

<p>
Το Portage θα αναζητήσει τότε για νεότερες εκδόσεις των εφαρμογών που έχετε
εγκατεστημένες. Όμως, θα ελέγξει μόνο τις εκδόσεις των εφαρμογών που έχετε <e>ρητά</e>
εγκαταστήσει (τις εφαρμογές που είναι στη λίστα στο
<path>/var/lib/portage/world</path>) - δεν τσεκάρει λεποτμερώς τις εξαρτήσεις τους.
Αν θέλετε να ενημερώσετε <e>κάθε πιθανό πακέτο</e> στο σύστημα σας,
προσθέστε την παράμετρο <c>--deep</c>:
</p>

<pre caption="Ενημέρωση ολόκληρου του συστήματος">
# <i>emerge --update --deep world</i>
</pre>

<p>
Από τη στιγμή που ενημερώσεις ασφαλείας υπάρχουν και για πακέτα που δεν έχετε
εγκαταστήσει ρητά στο σύστημα (αλλά έχουν εγκατασταθεί ως εξαρτήσεις άλλων 
προγραμμάτων), συνίσταται να εκτελείτε την παραπάνω εντολή κάθε λίγο.
</p>

<p>
Αν τελευταία έχετε αλλάξει οποιαδήποτε από τις
<uri link="?part=2&amp;chap=2">σημαίες USE</uri>, προσθέστε ακόμη την παράμετρο
<c>--newuse</c>. Το Portage θα ελέγξει τότε αν οι αλλαγές απαιτούν την
εγκατάσταση νέων πακέτων ή την επανα-μεταγλώττιση υπαρχόντων:
</p>

<pre caption="Εκτέλεση πλήρους ενημέρωσης">
# <i>emerge --update --deep --newuse world</i>
</pre>

</body>
</subsection>
<subsection>
<title>Μεταπακέτα</title>
<body>

<p>
Ορισμένα πακέτα στο δέντρο του Portage δεν έχουν πραγματικό περιεχόμενο, αλλά 
χρησιμοποιούνται για την εγκατάσταση συλλογής πακέτων. Για παράδειγμα, το 
<c>kde</c> πακέτο θα εγκαταστήσει ένα πλήρες περιβάλλον KDE στο σύστημα 
κατεβάζοντας τα διάφορα σχετικά με το KDE πακέτα ως εξαρτήσεις.
</p>

<p>
Αν θελήσετε ποτέ να αφαιρέσετε ένα τέτοιο πακέτο από το σύστημά σας, η εκτέλεση
του <c>emerge --unmerge</c> στο πακέτο δε θα έχει καμία επίπτωση, εφόσον οι 
εξαρτήσεις παραμένουν.
</p>

<p>
Το Portage έχει επίσης λειτουργικότητα για την αφαίρεση ορφανών εξαρτήσεων, αλλά
από τη στιγμή που η διαθεσιμότητα του λογισμικού είναι δυναμικά εξαρτώμενη,
πρέπει πρώτα να εκτελέσετε μια πλήρη ενημέρωση του συστήματος,
συμπεριλαμβάνοντας αλλαγές που κάνατε με τις σημαίες USE. Μετά από αυτό,
μπορείτε να εκτελέσετε <c>emerge --depclean</c> για να αφαιρέσετε τις ορφανές
εξαρτήσεις. Όταν αυτό γίνει, πρέπει να επανα-κτίσετε τις εφαρμογές που ήταν
δυναμικά συνδεδεμένες με τα αφαιρεθέντα πλέον πακέτα, αλλά που τώρα πλέον δεν τα
χρειάζονται.
</p>

<p>
Αυτό γίνεται με τις εξής τρεις εντολές:
</p>

<pre caption="Αφαίρεση ορφανών εξαρτήσεων">
# <i>emerge --update --deep --newuse world</i>
# <i>emerge --depclean</i>
# <i>revdep-rebuild</i>
</pre>

<p>
Το <c>revdep-rebuild</c> περιλαμβάνεται στο πακέτο <c>gentoolkit</c>. Μην
παραλείψετε να το εγκαταστήσετε πρώτα:
</p>

<pre caption="Εγκατάσταση του πακέτου gentoolkit">
# <i>emerge gentoolkit</i>
</pre>

</body>
</subsection>
</section>
<section>
<title>Όταν το Portage Παραπονιέται...</title>
<subsection>
<title>Σχετικά με τα SLOTs, Virtuals, Κλάδους, Αρχιτεκτονικές και Προφίλ</title>
<body>

<p>
Όπως αναφέρθηκε παραπάνω, το Portage είναι εξαιρετικά δυνατό και υποστηρίζει
πολλά χαρακτηριστικά που άλλα εργαλεία διαχείρισης λογισμικού δεν υποστηρίζουν.
Για να το καταλάβετε αυτό, θα δούμε μερικές πλευρές του Portage χωρίς να μπούμε
σε πολλές λεπτομέρειες.
</p>

<p>
Με το Portage διαφορετικές εκδόσεις ενός πακέτου μπορούν να συνυπάρχουν στο
σύστημα. Ενώ άλλες διανομές έχουν την τάση να ονομάζουν τα πακέτα τους σε αυτές
τις εκδόσεις (όπως το <c>freetype</c> και <c>freetype2</c>), το Portage 
χρησιμοποιεί μια τεχνολογία που ονομάζεται <e>SLOT</e>. Ένα ebuild δηλώνει ένα
ορισμένο SLOT για την έκδοσή του. Ebuilds με διαφορετικά SLOTs μπορούν να
συνυπάρχουν στο ίδιο σύστημα. Για παράδειγμα, το πακέτο <c>freetype</c> έχει
ebuild με <c>SLOT="1"</c> και <c>SLOT="2"</c>.
</p>

<p>
Υπάρχουν επίσης πακέτα που παρέχουν την ίδια λειτουργικότητα, αλλά υλοποιούνται
διαφορετικά. Για παράδειγμα, τα <c>metalogd</c>, <c>sysklogd</c> και
<c>syslog-ng</c> είναι όλα καταγραφείς ημερολογίου (loggers) του συστήματος.
Εφαρμογές που βασίζονται στην ύπαρξη ενός "καταγραφέα ημερολογίου συστήματος"
δεν μπορούν για παράδειγμα να εξαρτώνται από το <c>metalogd</c>, εφόσον και οι
υπόλοιποι καταγραφείς είναι επίσης μια καλή επιλογή. Το Portage παρέχει τα
<e>virtuals</e>: κάθε καταγραφέας ημερολογίου του συστήματος παρέχει το
<c>virtual/syslog</c>, ώστε οι εφαρμογές να εξαρτώνται από το
<c>virtual/syslog</c>.
</p>

<p>
Το λογισμικό στο δέντρο του Portage μπορεί να υπάρχει σε διαφορετικούς κλάδους.
Εξ' ορισμού, το σύστημα δέχεται πακέτα που έχουν θεωρηθεί από το Gentoo ως
σταθερά. Οι περισσότεροι νέοι τίτλοι λογισμικού, όταν προστεθούν, εισάγονται αρχικά στον
δοκιμαστικό κλάδο, που σημαίνει ότι χρειάζονται περισσότερες δοκιμές προκειμένου
να θεωρηθούν ως σταθεροί. Παρόλο που θα βλέπετε τα ebuilds για το λογισμικό αυτό
στο δέντρο του Portage, εκείνο δε θα το ενημερώνει μέχρι να τοποθετηθεί στον 
σταθερό κλάδο.
</p>

<p>
Κάποιο λογισμικό διατίθεται για λίγες μόνο αρχιτεκτονικές. Ή το λογισμικό δε
δουλεύει σε άλλες αρχιτεκτονικές, ή χρειάζεται περισσότερες δοκιμές, ή ο
προγραμματιστής που πρόσθεσε το λογισμικό στο δέντρο του Portage δεν μπορεί
να επαληθεύσει αν το πακέτο δουλεύει σε διαφορετικές αρχιτεκτονικές.
</p>

<p>
Κάθε εγκατάσταση του Gentoo εμμένει σε ένα συγκεκριμένο <c>προφίλ</c> που
περιέχει, εκτός των άλλων πληροφοριών, μια λίστα πακέτων που είναι απαιτούμενα
ώστε το σύστημα να δουλεύει σωστά.
</p>

</body>
</subsection>
<subsection id="blocked">
<title>Μπλοκαρισμένα Πακέτα</title>
<body>

<pre caption="Το Portage προειδοποιεί για ύπαρξη μπλοκαρισμένων πακέτων (με το
--pretend)">
[blocks B     ] mail-mta/ssmtp (is blocking mail-mta/postfix-2.2.2-r1)
</pre>

<pre caption="Το Portage προειδοποιεί για ύπαρξη μπλοκαρισμένων πακέτων (χωρίς
το --pretend)">
!!! Error: the mail-mta/postfix package conflicts with another package.
!!!        both can't be installed on the same system together.
!!!        Please use 'emerge --pretend' to determine blockers.
</pre>

<p>
Τα ebuilds περιέχουν ειδικά πεδία που πληροφορούν το Portage σχετικά με τις 
εξαρτήσεις τους. Υπάρχουν δύο είδη πιθανών εξαρτήσεων: εξαρτήσεις για το
κτίσιμο, που δηλώνονται στο <c>DEPEND</c> και εξαρτήσεις κατά την εκτέλεση, που
δηλώνονται στο <c>RDEPEND</c>. Όταν μία από αυτές τις εξαρτήσεις χαρακτηρίζει
ρητά ένα πακέτο ή virtual, ως <e>μη</e> συμβατό, δημιουργεί ένα εμπόδιο.
</p>

<p>
Για να υπερπηδήσετε ένα εμπόδιο, μπορείτε να επιλέξετε να μην εγκαταστήσετε το
πακέτο ή να αφαιρέσετε το αντικρουόμενο πακέτο πρώτα. Στο παρακάτω παράδειγμα,
μπορείτε να επιλέγετε να μην εγκαταστήσετε το <c>postfix</c> ή να αφαιρέσετε 
το <c>ssmtp</c> πρώτα.
</p>

<p>
Ίσως να δείτε μπλοκαρισμένα πακέτα με συγκεκριμένα άτομα, όπως
<b>&lt;</b>media-video/mplayer-bin-1.0_rc1-r2. Σε αυτή την περίπτωση, η
ενημέρωση σε μια πιο πρόσφατη έκδοση του μπλοκαρισμένου πακέτου θα
αφαιρέσει το μπλοκάρισμα.
</p>

<p>
Είναι επίσης πιθανό δύο πακέτα που πρόκειται να εγκατασταθούν να μπλοκάρουν το 
ένα το άλλο. Σε αυτή την σπάνια περίπτωση, πρέπει να βρείτε για ποιο λόγο πρέπει
να εγκαταστήσετε και τα δύο. Στις περισσότερες περιπτώσεις, μπορείτε να 
δουλέψετε με το ένα από αυτά μόνο. Αν όχι, τότε αποστείλετε ένα σφάλμα στην
ιστοσελίδα του <uri link="http://bugs.gentoo.org">Συστήματος Παρακολούθησης
σφαλμάτων του Gentoo</uri>.
</p>

</body>
</subsection>
<subsection id="masked">
<title>Καλυμμένα πακέτα</title>
<body>

<pre caption="Προειδοποίηση του Portage σχετικά με καλυμμένα πακέτα">
!!! all ebuilds that could satisfy "bootsplash" have been masked. 
</pre>

<pre caption="Προειδοποίηση του Portage σχετικά με καλυμμένα πακέτα - αιτία">
!!! possible candidates are:

- gnome-base/gnome-2.8.0_pre1 (masked by: <i>~x86 keyword</i>)
- lm-sensors/lm-sensors-2.8.7 (masked by: <i>-sparc keyword</i>)
- sys-libs/glibc-2.3.4.20040808 (masked by: <i>-* keyword</i>)
- dev-util/cvsd-1.0.2 (masked by: <i>missing keyword</i>)
- media-video/ati-gatos-4.3.0 (masked by: <i>package.mask</i>)
- sys-libs/glibc-2.3.2-r11 (masked by: <i>profile</i>)
</pre>

<p>
Όταν επιθυμείτε να εγκαταστήσετε ένα πακέτο που δεν είναι διαθέσιμο για το
σύστημά σας, θα λάβετε μήνυμα λάθους σχετικό με καλυμμένα πακέτα. Θα πρέπει να
δοκιμάσετε να εγκαταστήσετε μια διαφορετική εφαρμογή που υπάρχει για το σύστημά
σας ή να περιμένετε μέχρι το πακέτο να γίνει διαθέσιμο. Υπάρχει πάντα κάποιος
λόγος για τον οποίο ένα πακέτο είναι καλυμμένο:
</p>

<ul>
  <li>
    Η <b>λέξη κλειδί ~arch</b> σημαίνει ότι η εφαρμογή δεν έχει δοκιμασθεί
    αρκετά ώστε να τοποθετηθεί στον σταθερό κλάδο. Περιμένετε μερικές μέρες ή
    και βδομάδες ακόμα και ξαναδοκιμάστε.
  </li>
  <li>
    Οι λέξεις κλειδιά <b>-arch</b> ή <b>-*</b> σημαίνουν ότι η εφαρμογή δε 
    δουλεύει στην αρχιτεκτονική σας. Αν πιστεύετε ότι το πακέτο δουλεύει, 
    αποστείλετε ένα σφάλμα στην ιστοσελίδα
    <uri link="http://bugs.gentoo.org">bugzilla</uri>.
  </li>
  <li>
    <b>Αν δεν υπάρχει λέξη κλειδί</b> σημαίνει ότι η εφαρμογή δεν έχει
    δοκιμαστεί στην αρχιτεκτονική σας ακόμη. Ρωτήστε την ομάδα μεταφοράς των
    αρχιτεκτονικών να δοκιμάσουν το πακέτο ή να το δοκιμάσετε εσείς για αυτούς
    και να αναφέρετε τα ευρήματά σας στην ιστοσελίδα
    <uri link="http://bugs.gentoo.org">bugzilla</uri>.
  </li>
  <li>
    Το <b>package.mask</b> σημαίνει ότι το πακέτο έχει χαρακτηριστεί 
    προβληματικό, μη σταθερό ή ακόμη χειρότερα έχει επίτηδες χαρακτηριστεί έτσι
    για να μην χρησιμοποιηθεί.
  </li>
  <li>
    Το <b>profile</b> σημαίνει ότι το πακέτο έχει βρεθεί να μην είναι συμβατό
    με το προφίλ σας. Η εφαρμογή μπορεί να καταστρέψει το σύστημα αν την 
    εγκαταστήσετε ή απλά δεν είναι συμβατή με το προφίλ που χρησιμοποιείτε.
  </li>
</ul>

</body>
</subsection>
<subsection id="missingdependencies">
<title>Χαμένες Εξαρτήσεις</title>
<body>

<pre caption="Προειδοποίηση του Portage σχετικά με χαμένες εξαρτήσεις">
emerge: there are no ebuilds to satisfy "&gt;=sys-devel/gcc-3.4.2-r4".

!!! Problem with ebuild sys-devel/gcc-3.4.2-r2
!!! Possibly a DEPEND/*DEPEND problem. 
</pre>

<p>
Η εφαρμογή που προσπαθείτε να εγκαταστήσετε εξαρτάται από ένα άλλο πακέτο που
δεν υπάρχει διαθέσιμο στο σύστημά σας. Δείτε στο <uri
link="http://bugs.gentoo.org">bugzilla</uri> αν αυτό είναι γνωστό θέμα και εάν
όχι, αναφέρετέ το. Αυτό δε θα έπρεπε να συμβαίνει, εκτός αν μπερδεύετε κλάδους,
και άρα είναι σφάλμα.
</p>

</body>
</subsection>
<subsection id="ambiguousebuild">
<title>Ασαφές Όνομα Ebuild</title>
<body>

<pre caption="Προειδοποίηση του Portage σχετικά με ασαφή ονόματα ebuild">
!!! The short ebuild name "aterm" is ambiguous.  Please specify
!!! one of the following fully-qualified ebuild names instead:

    dev-libs/aterm
    x11-terms/aterm
</pre>

<p>
Η εφαρμογή που θέλετε να εγκαταστήσετε έχει ένα όνομα που αντιστοιχεί σε 
περισσότερα από ένα πακέτα. Πρέπει να παρέχετε επίσης το όνομα της κατηγορίας.
Το Portage θα σας πληροφορήσει σχετικά με τις διαθέσιμες επιλογές.
</p>

</body>
</subsection>
<subsection id="circulardependencies">
<title>Κυκλικές Εξαρτήσεις</title>
<body>

<pre caption="Προειδοποίηση του Portage σχετικά με κυκλικές εξαρτήσεις">
!!! Error: circular dependencies: 

ebuild / net-print/cups-1.1.15-r2 depends on ebuild / app-text/ghostscript-7.05.3-r1
ebuild / app-text/ghostscript-7.05.3-r1 depends on ebuild / net-print/cups-1.1.15-r2 
</pre>

<p>
Δύο (ή περισσότερα) πακέτα που επιθυμείτε να εγκαταστήσετε εξαρτώνται το ένα
από το άλλο και έτσι δεν μπορούν να εγκατασταθούν. Το πιθανότερο είναι αυτό να
είναι σφάλμα στο δέντρο του Portage. Κάντε resync μετά από λίγο και
ξαναδοκιμάστε. Μπορείτε επίσης να δείτε την ιστοσελίδα <uri
link="http://bugs.gentoo.org">bugzilla</uri> αν το θέμα είναι γνωστό και εάν
όχι, αναφέρετέ το.
</p>

</body>
</subsection>
<subsection id="fetchfailed">
<title>Το Κατέβασμα Απέτυχε</title>
<body>

<pre caption="Προειδοποίηση του Portage σχετικά με την αποτυχία κατεβάσματος">
!!! Fetch failed for sys-libs/ncurses-5.4-r5, continuing...
<comment>(...)</comment>
!!! Some fetch errors were encountered.  Please see above for details.
</pre>

<p>
Το Portage απέτυχε να κατεβάσει τον πηγαίο κώδικα για τη συγκεκριμένη εφαρμογή
και θα προσπαθήσει να συνεχίσει με την εγκατάσταση άλλων εφαρμογών (αν γίνεται
αυτό). Η αποτυχία μπορεί να συμβεί λόγω ενός mirror που δεν έχει συγχρονιστεί
σωστά ή γιατί το ebuild δείχνει σε λάθος διαδρομή. Ο διακομιστής στον οποίο
βρίσκεται ο πηγαίος κώδικας μπορεί επίσης να μη δουλεύει για κάποιο λόγο.
</p>

<p>
Ξαναπροσπαθήστε μετά από μια ώρα για να δείτε αν το πρόβλημα συνεχίζει.
</p>

</body>
</subsection>
<subsection id="profileprotect">
<title>Ανίχνευση Προφίλ Συστήματος</title>
<body>

<pre caption="Προειδοποίηση του Portage σχετικά πακέτα που προστατεύονται από το
προφίλ συστήματος">
!!! Trying to unmerge package(s) in system profile. 'sys-apps/portage'
!!! This could be damaging to your system.
</pre>

<p>
Έχετε δώσει εντολή να αφαιρέσετε ένα πακέτο που είναι τμήμα των πακέτων-πυρήνα
του συστήματός σας. Στο προφίλ εμφανίζεται ως απαιτούμενο και επομένως δεν
πρέπει να αφαιρεθεί από το σύστημα.
</p>

</body>
</subsection>
<subsection id="digesterror">
<title>Αποτυχία Επαλήθευσης του Digest</title>
<body>

<p>
Μερικές φορές, όταν προσπαθείτε να εγκαταστήσετε ένα πακέτο, αυτό θα αποτύχει με
το μήνυμα:
</p>

<pre caption="Αποτυχία επαλήθευσης του Digest">
&gt;&gt;&gt; checking ebuild checksums
!!! Digest verification failed:
</pre>

<p>
Αυτό είναι σημάδι ότι κάτι είναι λάθος στο δέντρο του Portage -- συχνά αυτό
συμβαίνει επειδή ο προγραμματιστής ίσως να έχει κάνει ένα λάθος κατά τη
απσστολή ενός πακέτου στο δέντρο.
</p>

<p>
Όταν η επαλήθευση του digest αποτυγχάνει, <e>μην</e> προσπαθείτε να ξανακάνετε
digest στο πακέτο από μόνοι σας. Τρέχοντας την εντολή <c>ebuild foo digest</c>
δεν θα φτιάξει το πρόβλημα, αλλά είναι σχεδόν σίγουρο ότι θα το κάνει χειρότερο!
</p>

<p>
Αντ'αυτού, περιμένετε μια δυο ώρες ώστε το δέντρο να επανέλθει. Είναι πιθανό
ότι το σφάλμα εντοπίστηκε αμέσως, αλλά ίσως παει λίγη ώρα ώστε η διόρθωση να
φτάσει στο δέντρο του Portage. Όσο περιμένετε, ελέγξτε το <uri
link="http://bugs.gentoo.org">Bugzilla</uri> και δείτε αν κάποιος έχει αναφέρει
το πρόβλημα ήδη. Αν όχι, προχωρήστε στην καταχώρηση ενός σφάλματος για το
σπασμένο πακέτο.
</p>

<p>
Μόλις δείτε ότι το σφάλμα έχει φτιαχτεί, ίσως θέλετε να ξανακάνετε sync για
να πάρετε το φτιαγμένο digest.
</p>

<impo>
Αυτό <e>δεν</e> σημαίνει ότι μπορείτε να κάνετε sync στο δέντρο σας πολλές φορές
συνέχεια! Όπως έχει δηλωθεί στην πολιτική του rsync (όταν τρέχετε <c>emerge --sync</c>),
οι χρήστες οι οποίοι κάνουν sync (συγχρονισμό) πολύ συχνά θα φάνε ban!
Στην πραγματικότητα, είναι καλύτερο απλά να περιμένετε μέχρι το επόμενο
προγραμματισμένο sync σας, ώστε να μην υπερφορτώσετε τους rsync διακομιστές.
</impo>

</body>
</subsection>
</section>
</sections>
