<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/el/utf-8.xml,v 1.5 2012/06/30 18:14:16 swift Exp $ -->
<!DOCTYPE guide SYSTEM "/dtd/guide.dtd">

<guide disclaimer="obsolete" lang="el">
<title>Οδηγός Προσαρμογής UTF-8 Κωδικοποίησης στο Gentoo Linux</title>

<author title="Συγγραφέας">
  <mail link="slarti@gentoo.org">Thomas Martin</mail>
</author>
<author title="Contributor">
  <mail link="devil@gentoo.org.ua">Alexander Simonov</mail>
</author>
<author title="Editor">
  <mail link="fox2mike@gentoo.org.ua">Shyam Mani</mail>
</author>
<author title="Μεταφραστής">
  <mail link="desnaki@yahoo.gr">Δέσποινα Πάλλα</mail>
</author>
<author title="Μεταφραστής">
  <mail link="deathwing00@gentoo.org">Ιωάννης Ασλανίδης</mail>
</author>

<abstract>
Αυτός ο οδηγός βοηθά στην προσαρμογή και τη χρήση του συνόλου χαρακτήρων UTF-8
κωδικοποίησης Unicode, σε ένα σύστημα Gentoo Linux, ενώ εκθέτει τα
πλεονεκτήματα της κωδικοποίησης Unicode και συγκεκριμένα κατά UTF-8.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license />

<version>2.9</version>
<date>2005-07-22</date>

<chapter>
<title>Κωδικοποιήσεις Χαρακτήρων</title>
<section>
<title>Τι είναι μια Κωδικοποίηση Χαρακτήρων;</title>
<body>

<p>
Οι υπολογιστές δεν μπορούν να κατανοήσουν αυτούσιο κείμενο. Αντίθετα, κάθε
χαρακτήρας αναπαριστάται από κάποιον αριθμό. Συνήθως, κάθε σύνολο αριθμών που
χρησιμοποιείται για την αναπαράσταση αλφαβήτων και χαρακτήρων (γνωστό και ως
σύστημα κώδικα, κωδικοποίηση ή σύνολο χαρακτήρων) περιορίζεται σε μέγεθος
εξαιτίας των περιορισμών hardware του υπολογιστή.
</p>

</body>
</section>
<section>
<title>Η Ιστορία των Κωδικοποιήσεων Χαρακτήρων</title>
<body>

<p>
Η πιο κοινή (ή τουλάχιστον ευρύτερα αποδεκτή) κωδικοποίηση είναι η <b>ASCII</b>
(American Standard Code for Information Interchange). Θεωρείται ότι η ASCII
είναι το πιο επιτυχημένο πρότυπο λογισμικού που έχει εφαρμοστεί. Η σύγχρονη
ASCII τυποποιήθηκε το 1986 (ANSI X3.4, RFC 20, ISO/IEC 646:1991, ECMA-6) από το
Αμερικανικό Ίδρυμα Προτύπων (American National Standards Institute).
</p>

<p>
Η ASCII είναι αυστηρώς των επτά bit, που σημαίνει ότι χρησιμοποιεί συνδυασμούς
bit που αντιπροσωπεύονται από επτά δυαδικά ψηφία, τα οποία προσφέρουν ένα εύρος
δεκαδικών από 0 έως 127. Αυτά συμπεριλαμβάνουν 32 μη-ορατούς χαρακτήρες
ελέγχου, οι περισσότεροι από τους οποίους βρίσκονται στο διάστημα 0 έως 31, με
τον τελικό χαρακτήρα ελέγχου DEL, διαγραφή, στο 127. Οι χαρακτήρες από 32 έως
126 είναι οι ορατοί: το διάστημα, σημεία στίξης, Λατινικά γράμματα και αριθμοί.
</p>

<p>
Το όγδοο bit στην ASCII χρησιμοποιήθηκε αρχικά ως bit ισοτιμίας για τον έλεγχο
σφαλμάτων. Αν αυτό δεν απαιτείται, παραμένει 0. Αυτό σημαίνει ότι με την ASCII,
κάθε χαρακτήρας αναπαριστάται από ένα byte.
</p>

<p>
Παρά το γεγονός ότι η ASCII ήταν επαρκής για την επικοινωνία στη σύγχρονη
Αγγλική, σε άλλες ευρωπαϊκές γλώσσες που χρησιμοποιούν τονισμένους χαρακτήρες,
η κατάσταση ήταν δυσκολότερη. Τα πρότυπα ISO 8859 αναπτύχθηκαν για να καλύψουν
τις συγκεκριμένες ανάγκες. Ήταν συμβατά προς τα πίσω με την ASCII, αλλά αντί να
μην καταχωρούν τιμή στο όγδοο bit, το χρησιμοποίησαν για να επιτρέψουν την
αναπαράσταση 127 επιπλέον χαρακτήρων σε κάθε κωδικοποίηση. Οι περιορισμοί του
ISO 8859 έγιναν σύντομα εμφανείς και υπάρχουν τη στιγμή αυτή 15 παραλλαγές του
προτύπου ISO 8859 (8859-1 έως και 8859-15).  Πέραν του συμβατού με ASCII,
εύρους byte αυτών των συνόλων χαρακτήρων, υπάρχουν συχνά διενέξεις μεταξύ των
γραμμάτων που αναπαριστώνται από κάθε byte. Για να γίνουν τα πράγματα ακόμα πιο
πολύπλοκα στη δια-λειτουργικότητα των κωδικοποιήσεων χαρακτήρων, κάποιες
εκδόσεις των Microsoft Windows χρησιμοποιούν την κωδικοποίηση Windows-1252 αντί
εκείνης των Δυτικοευρωπαϊκών γλωσσών. Πρόκειται για ένα υπερσύνολο του ISO
8859-1, που ωστόσο διαφοροποιείται κατά πολλούς τρόπους. Παρόλα αυτά, τα
συγκεκριμένα σύνολα διατηρούν την ASCII συμβατότητά τους.
</p>

<p>
Η απαραίτητη ανάπτυξη εντελώς διαφορετικού τύπου κωδικοποιήσεων του ενός byte
για μη-Λατινικά αλφάβητα, όπως η EUC (Extended Unix Coding, Εκτεταμένη
Κωδικοποίηση Unix) που χρησιμοποιείται για την Ιαπωνική και Κορεατική γλώσσα
(και εν μέρει την Κινεζική) συνέβαλε στη σύγχυση, καθώς άλλα λειτουργικά
συστήματα χρησιμοποιούσαν ακόμα διαφορετικά σύνολα χαρακτήρων για τις ίδιες
γλώσσες, όπως π.χ. τα Shift-JIS και ISO-2022-JP. Οι χρήστες που ήθελαν να
εμφανίσουν κυριλλικά ιδεογράμματα έπρεπε να επιλέξουν μεταξύ του KOI8-R για τη
Ρωσική και Βουλγαρική ή του KOI8-U για την Ουκρανική, αλλά και των άλλων
κυριλλικών κωδικοποιήσεων όπως το αποτυχημένο ISO 8859-5, και το κοινό
Windows-1251. Όλα τα παραπάνω σύνολα χαρακτήρων ελάχιστα  διατηρούσαν τη
συμβατότητα με το ASCII (αν και οι κωδικοποιήσεις KOI8 ταξινομούν τους
κυριλλικούς χαρακτήρες με Λατινική σειρά, έτσι ώστε σε περίπτωση που αφαιρεθεί
το όγδοο bit, το κείμενο εξακολουθεί να είναι κατανοητό σε ένα τερματικό ASCII,
μέσω αναγωγής σε διαφορετικό αλφάβητο).
</p>

<p>
Αυτό οδήγησε σε σύγχυση καθώς και σε ολοκληρωτική αδυναμία πολυγλωσσικής
επικοινωνίας, κυρίως μεταξύ διαφορετικών αλφαβήτων. Εισαγωγή στο Unicode.
</p>

</body>
</section>
<section>
<title>Τι είναι το Unicode;</title>
<body>

<p>
Το Unicode αποδεσμεύεται από το κλασσικό όριο του ενός byte των συνόλων
χαρακτήρων. Χρησιμοποιεί 17 "επίπεδα" από 65.536 σημεία κωδικών για να
περιγράψει μέχρι 1.114.112 χαρακτήρες. Εφόσον το πρώτο επίπεδο, γνωστό ως
"Basic Multilingual Plane" ή BMP, περιέχει σχεδόν όλα όσα θα χρησιμοποιήσετε
ποτέ, πολλοί έχουν κάνει τη λανθασμένη υπόθεση ότι το Unicode ήταν ένα
σύνολο χαρακτήρων από 16 bit.
</p>

<p>
Το Unicode έχει χαρτογραφηθεί με πολλούς διαφορετικούς τρόπους, αλλά οι δύο
συνηθέστεροι είναι οι <b>UTF</b> (Unicode Transformation Format) και UCS
(Universal Character Set). Ένας αριθμός ο οποίος ακολουθεί το UTF υποδεικνύει
το πλήθος των bit που αποτελούν μια μονάδα , ενώ ο αριθμός που ακολουθεί το UCS
υποδεικνύει το πλήθος των byte. Το UTF-8 είναι πλέον το περισσότερο διαδεδομένο
μέσο ανταλλαγής κειμένου Unicode, σαν αποτέλεσμα του ακριβούς 8-bit χαρακτήρα
του και αποτελεί το αντικείμενο που εξετάζει το παρόν κείμενο.
</p>

</body>
</section>
<section>
<title>UTF-8</title>
<body>

<p>
Το UTF-8 είναι μια κωδικοποίηση χαρακτήρων μεταβλητού μήκους και αυτό στη
συγκεκριμένη περίπτωση σημαίνει ότι χρησιμοποιεί από 1 έως 4 byte για κάθε
σύμβολο. Έτσι, το πρώτο byte του UTF-8 χρησιμοποιείται για την κωδικοποίηση
ASCII, δίνοντας στο σύνολο χαρακτήρων πλήρη συμβατότητα προς τα πίσω με την
κωδικοποίηση ASCII. Το UTF-8 σημαίνει ότι χαρακτήρες ASCII και Λατινικοί
χαρακτήρες ανταλλάσσονται με μια μικρή αύξηση στο μέγεθος των δεδομένων καθώς
χρησιμοποιείται μόνο το πρώτο byte. Χρήστες Ανατολικών αλφαβήτων όπως το
Ιαπωνικό, στους οποίους έχει διατεθεί μεγαλύτερο εύρος byte, δυσαρεστούνται,
καθώς αυτό σημαίνει ότι έχουν πλεονασμό δεδομένων έως και 50%.
</p>

</body>
</section>
<section>
<title>Τι Μπορεί να Κάνει το UTF-8 Για Εσάς</title>
<body>

<p>
Το UTF-8 σας επιτρέπει να εργάζεστε σε ένα πολυγλωσσικό περιβάλλον συμβατό με
τα διεθνώς αποδεκτά πρότυπα, με συγκριτικά χαμηλό πλεονασμό δεδομένων. Το UTF-8
είναι ο τρόπος που προτιμάται για τη μετάδοση μη-ASCII χαρακτήρων μέσω
Internet, Email, IRC και σχεδόν κάθε άλλο μέσο. Παρόλα αυτά, πολλοί θεωρούν ότι
γίνεται κατάχρηση του UTF-8 στην online επικοινωνία. Είναι καλό να γνωρίζουμε
τη νοοτροπία ενός συγκεκριμένου καναλιού, μιας mailing list ή Usenet group
σχετικά με αυτό πριν να χρησιμοποιήσουμε <e>μη-ASCII</e> χαρακτήρες UTF-8.
</p>

</body>
</section>
</chapter>

<chapter>
<title>Ρυθμίζοντας το UTF-8 στο Gentoo Linux</title>
<section>
<title>Εύρεση ή Δημιουργία των UTF-8 Εντοπιοτήτων (Locales)</title>
<body>

<p>
Τώρα που κατανοήσατε τις αρχές πίσω από το Unicode, μπορείτε να ξεκινήσετε να
χρησιμοποιείτε το UTF-8 στο σύστημά σας.
</p>


<p>
Οι πρωταρχικές απαιτήσεις του UTF-8 είναι να έχετε εγκατεστημένη μια έκδοση του
glibc με υποστήριξη της εθνικής γλώσσας. Το μέσο που συνιστάται για αυτό τον
σκοπό είναι το αρχείο <path>/etc/locales.build</path> σε συνδυασμό με την
<c>userlocales</c> USE σημαία (flag). Δεν αποτελεί σκοπό αυτού του κειμένου η
ανάλυση της χρησιμότητας του συγκεκριμένου αρχείου, ωστόσο, ευτυχώς υπάρχει
επαρκής τεκμηρίωση για τη χρήση αυτού του αρχείου στα σχόλια που περικλείονται
σε αυτό. Επίσης, εξηγείται στον <uri
link="/doc/el/guide-localization.xml#doc_chap3_sect3"> Οδηγό Τοπικοποίησης του
Gentoo Linux</uri>.
</p>

<p>
Στη συνέχεια, πρέπει να αποφασίσουμε αν μια εντοπιότητα UTF-8 είναι ήδη
διαθέσιμη για τη γλώσσα μας, ή χρειάζεται να δημιουργήσουμε μία εμείς.
</p>

<pre caption="Ελέγχοντας για υπάρχουσα εντοπιότητα UTF-8">
<comment>(Αντικαταστήστε το "en_GB" με την επιθυμητή σας εντοπιακή ρύθμιση)</comment>
# <i>locale -a | grep 'en_GB'</i>
en_GB
en_GB.UTF-8
</pre>

<p>
Από την έξοδο αυτής της εντολής, παίρνουμε το αποτέλεσμα με μια κατάληξη
παρόμοια του <c>.UTF-8</c>. Αν δεν υπάρχει αποτέλεσμα με κατάληξη παρόμοια
του<c>.UTF-8</c>, πρέπει να δημιουργήσουμε μια εντοπιότητα συμβατή με UTF-8.
</p>

<note>
Εκτελέστε τον παρακάτω κώδικα μόνο εάν δεν διαθέτετε μια εντοπιότητα UTF-8 για
τη γλώσσα σας.
</note>

<pre caption="Δημιουργώντας μια εντοπιότητα UTF-8">
<comment>(Αντικαταστήστε το "en_GB" με την επιθυμητή σας εντοπιακή ρύθμιση)</comment>
# <i>localedef -i en_GB -f UTF-8 en_GB.UTF-8</i>
</pre>

<p>
Ένας άλλος τρόπος για να συμπεριλάβουμε μια εντοπιότητα UTF-8 είναι να την
προσθέσουμε στο αρχείο <path>/etc/locales.build</path> και να ξανακάνουμε build
το <c>glibc</c> με  την <c>userlocales</c> flag ρυθμισμένη ως USE.
</p>

<pre caption="Γραμμή στο /etc/locales.build">
en_GB.UTF-8/UTF-8
</pre>

</body>
</section>
<section>
<title>Ρύθμιση Εντοπιότητας</title>
<body>

<p>
προκειμένου να χρησιμοποιηθούν νέα μας UTF-8 locales, πρέπει να ορίσετε
την μεταβλητή <c>LC_ALL</c> (αυτή η μεταβλητή αγνοεί και την <c>LANG</c>).
Υπάρχουν επίσης πολλοί διαφορετικοί τρόποι να οριστεί η μεταβλητή, μερικοί
προτιμούν να έχουν το περιβάλλον UTF-8 για έναν συγκεκριμένο χρήστη:
<path>~/.profile</path> (για <c>/bin/sh</c>), <path>~/.bash_profile</path>
ή <path>~/.bashrc</path> (για <c>/bin/bash</c>).
</p>

<p>
Άλλοι προτιμούν να ορίσουν την locale συνολικά για ολόκληρο το σύστημα.
Μια συγκεκριμένη περίσταση όπου ο συντάκτης το συστήνει ιδιαίτερα είναι
όταν χρησιμοποιείτε <path>/etc/init.d/xdm</path>, επειδή αυτό το init script
αρχίζει το διαχειριστής οθόνης και το desktop πριν από οποιαδήποτε από τα
προαναφερθέντα αρχεία εκκίνησης του shell, και έτσι πριν από οποιεσδήποτε
από τις μεταβλητές να είναι στο περιβάλλον.
</p>

<p>
Για να ορίσουμε συνολικά την locale, χρησιμοποιούμε
<path>/etc/env.d/02locale</path>. Παρακάτω μπορούμε να δούμε ένα παράδειγμα:
</p>

<pre caption="Παράδειγμα /etc/env.d/02locale">
<comment>(Αλλάξτε το "en_GB.UTF-8" στην locale σας διάταξη
πληκτρολογίου)</comment>
LC_ALL="en_GB.UTF-8"
</pre>

<p>
Το επόμενο πράγμα που χρειάζεται είναι να ενημερωθεί το περιβάλλον.</p>

<pre caption="Ενημέρωση του περιβάλλοντος">
# <i>env-update</i>
>>> Regenerating /etc/ld.so.cache...
* Caching service dependencies ...
# <i>source /etc/profile</i>
</pre>

<p>
Τώρα, εκτελέστε το <c>locale</c> χωρίς ορίσματα για να δούμε εάν έχουμε τις
σωστές μεταβλητές στο περιβάλλον μας:
</p>

<pre caption="Τα νέα locale στο περιβάλλον μας">
<i>locale</i>
LANG=
LC_CTYPE="en_GB.UTF-8"
LC_NUMERIC="en_GB.UTF-8"
LC_TIME="en_GB.UTF-8"
LC_COLLATE="en_GB.UTF-8"
LC_MONETARY="en_GB.UTF-8"
LC_MESSAGES="en_GB.UTF-8"
LC_PAPER="en_GB.UTF-8"
LC_NAME="en_GB.UTF-8"
LC_ADDRESS="en_GB.UTF-8"
LC_TELEPHONE="en_GB.UTF-8"
LC_MEASUREMENT="en_GB.UTF-8"
LC_IDENTIFICATION="en_GB.UTF-8"
LC_ALL=en_GB.UTF-8
</pre>

<p>
Αυτό ήταν! Τώρα χρησιμοποιείτε τα UTF-8 locale, και το επόμενο βήμα
έιναι να ρυθμίσετε τα προγράμματα που χρησιμοποιείτε καθημερινά.
</p>

</body>
</section>
</chapter>

<chapter>
<title>Υποστήριξη Εφαρμογών</title>
<section>
<body>

<p>
Την περίοδο που το Unicode άρχισε να διαδίδεται στον κόσμο του λογισμικού, τα
σύνολα χαρακτήρων πολλαπλών byte δεν ταίριαζαν απόλυτα σε γλώσσες
προγραμματισμού όπως η C, στην οποία είναι γραμμένα πολλά προγράμματα που
χρησιμοποιούνται σε καθημερινή βάση. Ακόμα και σήμερα, κάποια προγράμματα δεν
είναι ικανά να χειριστούν κατάλληλα το UTF-8. Ευτυχώς τα περισσότερα είναι
ικανά!
</p>

</body>
</section>
<section>
<title>Ονόματα Αρχείων, NTFS και FAT</title>
<body>

<p>
Υπάρχουν αρκετές επιλογές NLS στο μενού ρύθμισης του πυρήνα Linux, αλλά είναι
σημαντικό να μην μπερδευτούμε! Κατά κύριο λόγο, αυτό που χρειάζεται να κάνετε
είναι να ενσωματώσετε στον πυρήνα υποστήριξη NLS UTF-8 και να αλλάξετε την
προκαθορισμένη επιλογή NLS σε utf8.
</p>

<pre caption="Βήματα για τη ρύθμιση UTF-8 NLS του πυρήνα">
File Systems --&gt;
Native Language Support --&gt;
(utf8) Default NLS Option
&lt;*&gt; NLS UTF8
<comment>(Επίσης &lt;*&gt; άλλα σύνολα χαρακτήρων που χρησιμοποιούνται
από το FAT σύστημα αρχείων σας ή από Joilet CD-ROMs)</comment>
</pre>

<p>
Αν θέλετε να φορτώσετε NTFS επιμερισμούς, ίσως χρειαστεί να ορίσετε μια
<c>nls=</c>επιλογή στην εντολή mount. Εάν σκέφτεστε να χρησιμοποιήσετε
FAT επιμερισμούς, μπορείτε να διευκρινίσετε ένα <c>codepage=</c> με το mount.
Θυμηθείτε ότι η επιλογή ενός <c>codepage</c> για το mount θα αγνοήσει
τις τοποθετήσεις του πυρήνα.
</p>

<pre caption="FAT στον πυρήνα">
File Systems --&gt;
 DOS/FAT/NT Filesystems  --&gt;
  (437) Default codepage for fat
</pre>

<p>
Πρέπει να αποφύγετε την ρύθμιση <c>Default iocharset for fat</c> με UTF-8,
γιατί δεν συστήνεται. Αν τ'αυτού, μπορείτε να περάσετε την επιλογή utf8=true
όταν κάνετε mount τους FAT επιμερισμούς. Για περισσότερες πληροφορίες, δείτε
<c>man mount</c> και την τεκμηρίωση του πυρήνα
<path>/usr/src/linux/Documentation/filesystems/vfat.txt</path>.
</p>

<p>
Για μετατροπή της κωδικοποίησης των ονομάτων αρχείων μπορεί να χρησιμοποιηθεί η
<c>app-text/convmv</c>.
</p>


<pre caption="Παράδειγμα Εφαρμογής της convmv">
# <i>emerge --ask app-text/convmv</i>
<comment>(Μορφή εντολής)</comment>
# <i>convmv -f &lt;τρέχουσα-κωδικοποίηση&gt; -t utf-8 &lt;όνομα-αρχείου&gt;</i>
<comment>(Αντικαταστήστε iso-8859-1 με το charset που θέλετε να μετατρέψετε)</comment>
# <i>convmv -f iso-8859-1 -t utf-8 filename</i>
</pre>

<p>
Για μετατροπή του περιεχομένου αρχείων, χρησιμοποιήστε την εφαρμογή
<c>iconv</c> σε συνδυασμό με την <c>glibc</c>:
</p>

<pre caption="Παράδειγμα Εφαρμογής της iconv">
<comment>(Αντικαταστήστε το iso-8859-1 με το σύνολο χαρακτήρων από το οποίο κάνετε την μετατροπή)</comment>
<comment>(Ελέγξτε εάν το αποτέλεσμα είναι λογικό)</comment>
# <i>iconv -f iso-8859-1 -t utf-8 όνομα-αρχείου</i>
<comment>(Μετατρέψτε ένα αρχείο, θα χρειαστεί να δημιουργήσετε νέο αρχείο)</comment>
# <i>iconv -f iso-8859-1 -t utf-8 όνομα-αρχείου > νέο-αρχείο</i>
</pre>

<p>
Η <c>app-text/recode</c> μπορεί επίσης να χρησιμοποιηθεί για αυτόν τον
σκοπό.</p>

</body>
</section>
<section>
<title>Η Κονσόλα Συστήματος</title>
<body>

<impo>
Θα χρειαστείτε το >=sys-apps/baselayout-1.11.9 για Unicode στην κονσόλα.
</impo>

<p>
Για να ενεργοποιήσετε το UTF-8 στην κονσόλα, πρέπει να επεξεργαστείτε το αρχείο
<path>/etc/rc.conf</path> και να ορίσετε <c>UNICODE="yes"</c>, διαβάστε επίσης
τα σχόλια που περιέχονται σε αυτό το αρχείο - είναι πολύ σημαντικό να διαθέτετε
κάποια γραμματοσειρά με ικανοποιητικό εύρος χαρακτήρων αν θέλετε να
εκμετς αλλευτείτε τα μέγιστα των δυνατοτήτων του Unicode.
</p>

<p>
Η μεταβλητή <c>KEYMAP</c>, που ορίζεται στο <path>/etc/conf.d/keymaps</path>,
θα πρέπει να έχει μια Unicode keymap ορισμένη.
</p>

<pre caption="Παράδειγμα του αποσπάσματος στο /etc/conf.d/keymaps">
<comment>(Αλλάξτε το "uk" στην τοπική σας διάταξη πληκτρολογίου)</comment>
KEYMAP="uk"
</pre>

</body>
</section>
<section>
<title>Ncurses και Slang</title>
<body>

<note>
Αγνοήστε την αναφορά του Slang σε αυτήν την ενότητα, εάν δεν το έχετε
εγκατεστημένο ή δεν το χρησιμοποιείτε.
</note>

<p>
Είναι μια καλή σκέψη να προσθέσετε την <c>unicode</c> στις global USE σημαίες
(flags) σας στο <path>/etc/make.conf</path>, και στη συνέχεια να ενσωματώσετε
πάλι την <c>sys-libs/ncurses</c> καθώς και την <c>sys-libs/slang</c> αν αυτό
είναι απαραίτητο:
</p>

<pre caption="Εμφάνιση των ncurses και slang">
<comment>(Αποφεύγουμε την τοποθέτηση αυτών των βιβλιοθηκών στο γενικό μας αρχείο με το --oneshot)</comment>
# <i>emerge --oneshot sys-libs/ncurses sys-libs/slang</i>
</pre>

<p>
Επίσης, χρειάζεται να επανενσωματώσουμε τα πακέτα που δείχνουν σε αυτές και
πλέον οι αλλαγές στην USE έχουν εφαρμοστεί. Το εργαλείο που χρησιμοποιούμε
(<c>revdep-rebuild</c>) ανήκει στο πακέτο <c>gentoolkit</c>.
</p>

<pre caption="Επανενσωμάτωση προγραμμάτων που δείχνουν σε ncurses ή slang">
# <i>revdep-rebuild --soname libncurses.so.5</i>
# <i>revdep-rebuild --soname libslang.so.1</i>
</pre>

</body>
</section>
<section>
<title>KDE, GNOME και Xfce</title>
<body>

<p>
Όλα τα κυριότερα γραφικά περιβάλλοντα παρέχουν πλήρη υποστήριξη Unicode, και
δεν απαιτείται επιπλέον ρύθμιση από αυτές που ήδη αναφέρθηκαν σε αυτό τον
οδηγό. Αυτό συμβαίνει διότι τα toolkit γραφικών (Qt ή GTK+2) αναγνωρίζουν το
UTF-8. Κατά συνέπεια, όλες οι εφαρμογές που τρέχουν πάνω σε αυτά θα
αναγνωρίζουν επίσης το UTF-8. </p>

<p>
Οι εξαιρέσεις αυτού του κανόνα είναι τα Xlib και GTK+1. Το GTK+1 απαιτεί ένα
iso-10646-1 FontSpec στο ~/.gtkrc, για παράδειγμα
<c>-misc-fixed-*-*-*-*-*-*-*-*-*-*-iso10646-1</c> . Επίσης, εφαρμογές οι οποίες
χρησιμοποιούν τα Xlib ή Xaw θα χρειαστούν ένα παρόμοιο FontSpec, διαφορετικά δε
θα λειτουργήσουν.
</p>

<note>
Σε περίπτωση που διαθέτετε κάποια έκδοση του gnome1 control center,
χρησιμοποιήστε αυτή. Επιλέξτε από εκεί οποιαδήποτε γραμματοσειρά iso10646-1.
</note>

<pre caption="Παράδειγμα ~/.gtkrc (για GTK+1) που ορίζει μια γραμματοσειρά συμβατή με Unicode">
style "user-font"
{
    fontset="-misc-fixed-*-*-*-*-*-*-*-*-*-*-iso10646-1"
}
widget_class "*" style "user-font"
</pre>

<p>
Εάν μια εφαρμογή υποστηρίζει Qt και GTK+2 GUI, το GTK+2 GUI θα αποδώσει γενικά
καλύτερα στο Unicode.
</p>

</body>
</section>
<section>
<title>X11 και Γραμματοσειρές</title>
<body>

<impo>
Το <c>x11-base/xorg-x11</c> έχει πολύ καλύτερη υποστήριξη του Unicode από το
XFree86 και συστήνεται.
</impo>

<p>
Οι γραμματοσειρές TrueType υποστηρίζουν το Unicode και οι περισσότερες από τις
γραμματοσειρές που συνοδεύουν το Xorg έχουν εκπληκτική υποστήριξη χαρακτήρων,
παρόλο που, όπως είναι προφανές, δεν έχει δημιουργηθεί κάθε ένα από τα
ιδεογράμματα που υποστηρίζει το Unicode για αυτή τη γραμματοσειρά. Για να
ενσωματώσετε γραμματοσειρές (συμπεριλαμβανομένης της ομάδας Bitstream Vera) με
υποστήριξη γραμμάτων της Ανατολικής Ασίας στο X, σιγουρευτείτε ότι έχετε ορίσει
την <c>cjk</c> USE σημαία. Πολλές άλλες εφαρμογές χρησιμοποιούν αυτήν τη σημαία
οπότε μπορεί να είναι ωφέλιμο να την προσθέσετε ως USE μόνιμα.
</p>

<p>
Επίσης, πολλά πακέτα γραμματοσειρών στο Portage αναγνωρίζουν το Unicode.
</p>

<pre caption="Προαιρετικά: Εγκαταστήστε μερικές ακόμα Unicode γραμματοσειρές">
# <i>emerge terminus-font intlfonts freefonts cronyx-fonts corefonts</i>
</pre>

</body>
</section>
<section>
<title>Διαχειριστές Παραθυρικού Περιβάλλοντος (Window Managers)
και Εξομοιωτές Τερματικών (Terminal Emulators)</title>
<body>

<p>
Οι διαχειριστές παραθυρικού περιβάλλοντος, που δεν βασίζονται στο GTK ή το Qt,
έχουν κατά κανόνα πολύ καλή υποστήριξη Unicode αφού συνήθως κάνουν χρήση της
βιβλιοθήκης Xft για τη διαχείριση γραμματοσειρών. Αν ο διαχειριστής παραθύρων
σας δεν χρησιμοποιεί την Xft για γραμματοσειρές, μπορείτε να χρησιμοποιήσετε
την FontSpec που αναφέρεται στην προηγούμενη ενότητα, ως γραμματοσειρά Unicode.
</p>

<p>
Εξομοιωτές τερματικών που κάνουν χρήση της Xft και υποστηρίζουν Unicode είναι
δυσκολότερο να συναντήσετε. Πέρα από το Konsole και το gnome-terminal, οι
καλύτερες επιλογές για Portage είναι <c>x11-terms/rxvt-unicode</c>,
<c>xfce-extra/terminal</c>, <c>gnustep-apps/terminal</c>,
<c>x11-terms/mlterm</c>, <c>x11-terms/mrxvt</c> ή απλά το
<c>x11-terms/xterm</c> αφού έχει ενσωματωθεί με την <c>unicode</c> σημαία USE,
και καλεστεί ως <c>uxterm</c>.  Επίσης, το <c>app-misc/screen</c> υποστηρίζει
UTF-8, όταν καλεστεί ως <c>screen -u</c> ή το παρακάτω έχει προστεθεί στο
<path>~/.screenrc</path>:
</p>

<pre caption="~/.screenrc για UTF-8">
defutf8 on
</pre>

</body>
</section>
<section>
<title>Vim, Emacs, Xemacs και Nano</title>
<body>

<p>
Το Vim παρέχει πλήρη υποστήριξη UTF-8,  και έχει επίσης την ανίχνευση
αρχείων UTF-8. Για περισσότερες πληροφορίες σχετικά με το Vim, δοκιμάστε
το <c>:help mbyte.txt</c>.
</p>

<p>
Emacs 22.x και υψηλότερος έχει επίσης πλήρη υποστήριξη UTF-8. Xemacs 22.x
δεν υποστηρίζει την συνδύαση χαρακτήρων ακόμα.
</p>

<p>
Χαμηλότερες εκδόσεις του Emacs και/ή του Xemacs απαιτούν την εγκατάσταση των
<c>app-emacs/mule-ucs</c> και/ή <c>app-xemacs/mule-ucs</c> και προσθέσετε
των ακόλουθο κώδικα στο <path>~/.emacs</path> του χρήστη σας για να έχετε
την υποστήριξη των γλωσσών CJK σε UTF-8:
</p>

<pre caption="Emacs με υποστήριξη CJK UTF-8">
(require 'un-define)
(require 'jisx0213)
(set-language-environment "Japanese")
(set-default-coding-systems 'utf-8)
(set-terminal-coding-system 'utf-8)
</pre>

<p>
Το Nano δεν παρέχει προς το παρόν υποστήριξη UTF-8, παρόλο που αυτό σχεδιάζεται
εδώ και καιρό. Με λίγη τύχη, στο μέλλον τα πράγματα θα αλλάξουν. Τη στιγμή που
γράφεται αυτό το κείμενο, η υποστήριξη UTF-8 βρίσκεται στο CVS του Nano, και θα
πρέπει να συμπεριλαμβάνεται στην επόμενη διανομή του.
</p>

</body>
</section>
<section>
<title>Κελύφη (Shells)</title>
<body>

<p>
Το <c>bash</c> παρέχει πλήρη υποστήριξη Unicode μέσω της βιβλιοθήκης GNU
readline. Οι χρήστες του Z Shell βρίσκονται ίσως σε λίγο δυσκολότερη θέση -
κανένα από τα τμήματα του κελύφους δεν έχει υποστήριξη Unicode, παρά το γεγονός
ότι αυτή τη στιγμή βρίσκεται σε εξέλιξη συντονισμένη προσπάθεια να προστεθεί
υποστήριξη συνόλων χαρακτήρων πολλαπλών byte.
</p>

<p>
Τα κελύφη C, <c>tcsh</c> και <c>ksh</c> δεν παρέχουν καμία υποστήριξη του
UTF-8.
</p>

</body>
</section>
<section>
<title>Irssi</title>
<body>

<p>
Από το 0.8.10, το Irssi υποστηρίζει πλήρως το UTF-8, παρόλο που απαιτείται από
τον χρήστη να ορίσει μια επιλογή.
</p>

<pre caption="Ενεργοποίηση του UTF-8 στο Irssi">
/set term_charset UTF-8
</pre>

<p>
Σε κανάλια, όπου οι χαρακτήρες εκτός ASCII συχνά ανάγονται σε μη-UTF-8 σύνολα
χαρακτήρων, η εντολή <c>/recode</c> μπορεί να χρησιμοποιηθεί για την μετατροπή
των χαρακτήρων.  Για περισσότερες πληροφορίες πληκτρολογήστε <c>/help
recode</c>.
</p>

</body>
</section>
<section>
<title>Mutt</title>
<body>

<p>
Ο mail agent Mutt παρέχει πολύ καλή υποστήριξη Unicode. Για να χρησιμοποιήσετε
UTF-8 με τον Mutt προσθέστε τα ακόλουθα στο <path>~/.muttrc</path>:
</p>

<pre caption="~/.muttrc για UTF-8">
set send_charset="utf8" <comment>(κωδικοποίηση των εξερχόμενων)</comment>
set charset="utf8"      <comment>(κωδικοποίηση εμφάνισης)</comment>
</pre>

<note>
Ίσως εξακολουθούν να εμφανίζονται '?' στα μηνύματα που διαβάζετε μέσω του Mutt.
Αυτό συμβαίνει διότι άλλοι χρήστες χρησιμοποιούν κάποιον mail client που δεν
υποδεικνύει το είδος της κωδικοποίησης που χρησιμοποιήθηκε. Το μόνο που
μπορείτε να κάνετε για αυτό είναι να τους ζητήσετε να ρυθμίσουν κατάλληλα το
πρόγραμμα που χρησιμοποιούν.
</note>

<p>
Περισσότερες πληροφορίες μπορείτε να βρείτε στο <uri
link="http://wiki.mutt.org/index.cgi?MuttFaq/Charset"> Mutt Wiki</uri>.
</p>

</body>
</section>
<section>
<title>Less</title>
<body>

<p>
Όλοι χρησιμοποιούμε συχνά το <c>more</c> και το <c>less</c> μαζί με το
<c>|</c> για να μπορούμε να βλέπουμε σωστά τα μηνύματα των εντολών, ας
πούμε <c>dmesg|less</c>. <c>more</c> μόνο χρειάζεται το shell για να είναι
υποστηρίξει UTF-8, αλλά το <c>less</c> χρειάζεται μια μεταβλητή περιβάλλοντος,
<c>LESSCHARSET</c>  για να εξασφαλίσει ότι οι χαρακτήρες Unicode παρουσιάζονται
σωστά. Μπορείτε να το βάλετε σε ένα από τα παρακάτω αρχεία:
<path>/etc/profile</path> ή <path>~/.bash_profile</path>.
</p>

<pre caption="Μεταβλητή περιβάλλοντος για το less">
LESSCHARSET=utf-8
</pre>

</body>
</section>
<section>
<title>Man</title>
<body>

<p>
Οι σελίδες man είναι ένα αναπόσπαστο τμήμα οποιασδήποτε μηχανής Linux.
Για να εξασφαλίσουμε ότι οποιοδήποτε unicode στις σελίδες man  παρουσιάζονται
σωστά, στο <path>/etc/man.conf</path> αλλάξτε την παρακάτω γραμμή.
</p>

<pre caption="Αλλαγιές στο man.conf για υποστήριξη Unicode">
<comment>(Παλαιά γραμμή)</comment>
NROFF           /usr/bin/nroff -Tascii -c -mandoc
<comment>(Νέα γραμμή)</comment>
NROFF           /usr/bin/nroff -mandoc -c
</pre>

</body>
</section>
<section>
<title>elinks and links</title>
<body>

<p>
Αυτοί είναι συνήθως χρησιμοποιημένοι text-based browser, και θα
δούμε πώς μπορούμε να επιτρέψουμε την υποστήριξη UTF-8. Στο <c>elinks</c>
και στο <c>links</c>, υπάρχουν δύο τρόποι, ή χρησιμοποιώντας την επιλογή
οργάνωσης από μέσα από τον ξεφυλλιστή ή με το αρχείο config. Για να
ορίσουμε την επιλογή του browser μας, ανοίγουμε οποιαδήποτε σελίδα με
<c>elinks</c> ή <c>links</c> και μετά πατάμε <c>Alt+S</c> για να μπούμε
στο Setup Menu, διαλέγουμε Terminal options, ή πατάμε <c>T</c>. Κάνουμε
scroll down και διαλέγουμε την τελευταία επιλογή <c>UTF-8 I/O</c>. Μετά
Save και βγαίνουμε από το μενού. Στο <c>links</c> μπορεί να χρειαστεί να κάνετε
μια επανειλημμένη <c>Alt+S</c> και μετά να πατήσετε <c>S</c> για να κάνετε save.
Παρακάτω το αρχείο επιλογών config.
</p>

<pre caption="υποστήριξη UTF-8 για elinks/links">
<comment>(Για το elinks, /etc/elinks/elinks.conf ή ~/.elinks/elinks.conf και
προσθέτουμε την ακόλουθη γραμμή)</comment>
set terminal.linux.utf_8_io = 1

<comment>(Για το links, ~/.links/links.cfg και προσθέτουμε την
ακόλουθη γραμμή)</comment>
terminal "xterm" 0 1 0 us-ascii utf-8
</pre>

</body>
</section>
<section>
<title>Γενική Δοκιμή</title>
<body>

<p>
Υπάρχουν πολλά websites για δοκιμή του UTF-8. Τα <c>net-www/w3m</c>,
<c>net-www/links</c>, <c>net-www/elinks</c>,  <c>net-www/lynx</c> και όλοι οι
browsers που βασίζονται στο Mozilla (συμπεριλαμβανομένου του Firefox)
υποστηρίζουν UTF-8. Οι Konqueror και Opera παρέχουν επίσης πλήρη υποστήριξη
UTF-8.
</p>

<p>
Όταν χρησιμοποιείτε κάποιον web browser μόνο κειμένου, βεβαιωθείτε ότι το
τερματικό που χρησιμοποιείτε αναγνωρίζει το Unicode.
</p>

<p>
Αν ορισμένοι χαρακτήρες εμφανίζονται σαν κουτάκια με γράμματα ή αριθμούς στο
εσωτερικό τους, αυτό σημαίνει ότι η γραμματοσειρά σας δεν έχει αντίστοιχο
χαρακτήρα για το σύμβολο ή ιδεόγραμμα που θέλει να το UTF-8. Αντί αυτού
εμφανίζει ένα κουτί με το δεκαεξαδικό κώδικα του UTF-8 συμβόλου.
</p>

<ul>
  <li>
    <uri link="http://www.w3.org/2001/06/utf-8-test/UTF-8-demo.html">Μια Σελίδα
    Δοκιμής UTF-8 του W3C</uri>
  </li>
  <li>
    <uri link="http://titus.uni-frankfurt.de/indexe.htm?/unicode/unitest.htm">
    Μια σελίδα δοκιμής UTF-8 που παρέχει το University of Frankfurt</uri>
  </li>
</ul>

</body>
</section>
<section>
<title>Μέθοδοι Εισαγωγής</title>
<body>

<p>
Στο X μπορείτε να επωφεληθείτε τα πλήκτρα που δεν χρησιμοποιούνται (<e>Dead
keys</e>) για την εισαγωγή χαρακτήρων που δεν συμπεριλαμβάνονται στο
πληκτρολόγιό σας. Λειτουργούν πατώντας δεξί Alt (ή σε κάποιες χώρες AltGr)
ταυτόχρονα με ένα από τα πλήκτρα του μη-αλφαβητικού τμήματος του πληκτρολογίου
που βρίσκονται αριστερά από το πλήκτρο return και μετά, αφού τα αφήσετε,
πατώντας το γράμμα που θέλετε. Η μετατροπή θα πρέπει να γίνει από το πλήκτρο
που δεν χρησιμοποιείται. Μπορείτε να κάνετε επιπλέον τροποποιήσεις στην είσοδο,
κάνοντας χρήση του Shift ταυτόχρονα με το δεξί Alt και το πλήκτρο-μετατροπέα.
</p>

<p>
Για να ενεργοποιήσετε τα dead keys στο X, θα χρειαστείτε μια διάταξη που τα
υποστηρίζει. Οι περισσότερες Ευρωπαϊκές διατάξεις πληκτρολογίου έχουν ήδη ded
keys με την προκαθορισμένη μεταβλητή. Ωστόσο αυτό δεν ισχύει για διατάξεις
Βορείου Αμερικής. Αν και σε κάποιο βαθμό υπάρχει ασυνέπεια μεταξύ των
διατάξεων, η πιο εύκολη λύση είναι να χρησιμοποιείται μια διάταξη της μορφής
π.χ. "en_US" αντί για "us". Η διάταξη ορίζεται στο
<path>/etc/X11/xorg.conf</path> με τη μορφή:
</p>

<pre caption="/etc/X11/xorg.conf απόσπασμα">
Section "InputDevice"
    Identifier "Keyboard0"
    Driver     "kbd"
    Option     "XkbLayout" "en_US" <comment># Αντί για απλά "us"</comment>
    <comment>(Άλλες επιλογές Xkb εδώ)</comment>
EndSection
</pre>

<note>
Η παραπάνω μετατροπή χρειάζεται μόνο αν χρησιμοποιείτε Βορειοαμερικανική
διάταξη πληκτρολογίου ή κάποια άλλη διάταξη όπου τα dead keys δεν φαίνεται να
λειτουργούν. Οι Ευρωπαίοι χρήστες θα πρέπει να έχουν ήδη λειτουργικά dead keys.
</note>

<p>
Η αλλαγή αυτή χρειάζεται επανεκκίνηση του X server. Για να εφαρμόσετε την
αλλαγή τώρα χρησιμοποιήστε το εργαλείο <c>setxkbmap</c>, για παράδειγμα,
<c>setxkbmap en_US</c>.
</p>

<p>
Είναι πιθανώς ευκολότερο να περιγραφούν τα dead keys με παραδείγματα. Παρόλο
που το αποτέλεσμα εξαρτάται από την εντοπιότητα, η βασική ιδέα παραμένει η ίδια
ανεξαρτήτως εντοπιότητας. Τα παραδείγματα περιέχουν UTF-8, επομένως για να τα
δείτε χρειάζεται είτε να ορίσετε τον browser σας να εμφανίσει τη σελίδα ως
UTF-8, είτε να έχετε ήδη μια UTF-8 εντοπιότητα ρυθμισμένη.
</p>

<p>
Όταν πατώ δεξί Alt (ή AltGr) και [ ταυτόχρονα, και μετά τα αφήνω, πατώντας στη
συνέχεια a, εμφανίζεται το 'ä'. Όταν πατώ δεξί Alt (ή AltGr) και [ ταυτόχρονα,
και μετά e, εμφανίζεται το 'ë'. Όταν πατώ δεξί Alt (ή AltGr) και ; ταυτόχρονα
εμφανίζεται το 'á', και όταν πατώ δεξί Alt (ή AltGr) και ; ταυτόχρονα, μετά τα
αφήνω, πατώντας στη συνέχεια e, εμφανίζεται το 'é'.
</p>

<p>
Πατώντας δεξί Alt, Shift και [ ταυτόχρονα, μετά αφήνοντας αυτά και πατώντας το
a, εμφανίζεται το Σκανδιναβικό 'å'. Παρόμοια, πατώντας δεξί Alt, Shift και [
ταυτόχρονα, μετά αφήνοντας <e>μόνο</e> το [ και μετά πατώντας το πάλι
εμφανίζεται το '˚'.  Παρόλο που φαίνεται σαν ένα, αυτό το (U+02DA) δεν είναι το
ίδιο με ένα σύμβολο βαθμού (U+00B0). Η λειτουργία αυτή χρησιμοποιείται και για
άλλους τονισμούς που παράγονται από dead keys - δεξί Alt και [, αφήνοντας μόνο
το [ και μετά πατώντας το πάλι εμφανίζει το '¨'.
</p>

<p>
Το δεξί Alt μπορεί να χρησιμοποιηθεί μόνο για αλφαβητικά πλήκτρα. Για
παράδειγμα, δεξί Alt και m, εμφανίζεται το μικρό Ελληνικό μι: 'µ'. Δεξί Alt
και s, εμφανίζεται το scharfes s or esszet: 'ß'. Δεξί Alt και Ε (ή δεξί Alt
και 4) μας δίνουν το σύμβολο του Ευρώ €.
</p>

</body>
</section>
<section>
<title>Αναφορές</title>
<body>

<ul>
  <li>
    <uri link="http://www.wikipedia.com/wiki/Unicode">Το λήμμα της Wikipedia
    για το Unicode</uri>
  </li>
  <li>
    <uri link="http://www.wikipedia.com/wiki/UTF-8">Το λήμμα της Wikipedia για
    το UTF-8</uri>
  </li>
  <li><uri link="http://www.unicode.org">Unicode.org</uri></li>
  <li><uri link="http://www.utf-8.com">UTF-8.com</uri></li>
  <li><uri link="http://www.ietf.org/rfc/rfc3629.txt">RFC 3629</uri></li>
  <li><uri link="http://www.ietf.org/rfc/rfc2277.txt">RFC 2277</uri></li>
  <li>
   <uri
   link="http://www.tbray.org/ongoing/When/200x/2003/04/26/UTF">Characters vs.
   Bytes</uri>
  </li>
</ul>

</body>
</section>
</chapter>
</guide>
