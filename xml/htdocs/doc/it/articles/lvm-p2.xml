<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/articles/lvm-p2.xml,v 1.1 2007/06/20 20:26:10 scen Exp $ -->

<guide link="/doc/it/articles/lvm-p2.xml" disclaimer="articles" lang="it">
<title>Imparare Linux LVM, Parte 2</title>

<author title="Autore">
  <mail link="drobbins@gentoo.org">Daniel Robbins</mail>
</author>
<author title="Traduzione">
  <mail link="skypjack@gmail.com">Michele Caini</mail>
</author>
<!-- xmlified by: Joshua Saddler (jackdark@gmail.com) -->

<abstract>
In questo articolo, Daniel condivide col lettore l'esperienza avuta spostando il
filesystem in /home su cvs.gentoo.org in un volume logico LVM. Dopo il
cambiamento, sono stati osservati i benefici di LVM quando la partizione in cui
risiede /home su cvs.gentoo.org viene dinamicamente ridimensionata in tempo
reale, senza riavviare, smontare /home, o addirittura passare al runlevel 1.
Tutti i processi continuano  a lavorare senza interruzioni. L'analisi
dettagliata passo passo di Daniel riguardo alla conversione aiuterà chiunque sia
interessato nel mettere in pratica una transizione simile sulla propria
macchina.
</abstract>

<!-- The original version of this article was first published on IBM
developerWorks, and is property of Westtech Information Services. This
document is an updated version of the original article, and contains
various improvements made by the Gentoo Linux Documentation team -->

<version>1.2</version>
<date>2006-01-22</date>

<chapter>
<title>L'aggiornamento di cvs.gentoo.org</title>
<section>
<title>Introduzione</title>
<body>

<p>
Nel <uri link="/doc/it/articles/lvm-p1.xml">primo articolo su LVM</uri>, sono
stati spiegati i concetti che stanno dietro a LVM. Adesso è il momento di
mettere in azione quanto visto su LVM. In questo articolo, verrà messo a punto
LVM sul server cvs ufficiale di Gentoo Linux, cvs.gentoo.org. Anche se
cvs.gentoo.org ha un solo disco rigido, la flessibilità di LVM comporta
ugualmente un incredibile miglioramento rispetto alle tecniche classiche di
partizionamento statico. Verranno mostrati tutti i passi del processo di
conversione a LVM, così che gli interessati potranno effettuare una transizione
simile su una delle proprie macchine.
</p>

<warn>
In quanto implementare LVM è un grosso cambiamento per il sistema (che coinvolge
la creazione di nuove partizioni e altre azioni potenzialmente pericolose) può
essere una buona idea effettuare un backup completo del sistema prima di
intraprendere il cammino. Nel caso non si intenda effettuare un backup, l'autore
si augura che la macchina usata sia destinata agli esperimenti e non contenga
dati importanti. È importante osservare che l'autore non ha mai incontrato alcun
problema nel passaggio a LVM, ma è sempre meglio essere preparati nel caso in
cui qualcosa vada storto.
</warn>

<p>
Fatte le dovute premesse, si può procedere. Prima di iniziare il processo di
conversione, è stato fatto un aggiornamento di cvs.gentoo.org così che venissero
usati i pacchetti che seguono. Nel momento in cui è stato effettuata la
transizione a LVM, queste erano le ultime versioni disponibili (vedere <uri
link="#resources">Risorse</uri> più avanti in questo articolo):
</p>

<ul>
  <li>Linux kernel 2.4.1-ac19</li>
  <li>LVM 0.9.1_beta5</li>
  <li>reiserfs-utils 3.6.25</li>
</ul>

<p>
Per iniziare, il disco rigido. cvs.gentoo.org ha un buon disco rigido nuovo IBM
da 45 GB al suo interno; comunque, quando è stato installato Gentoo Linux su
cvs, sono stati partizionati solamente 10 gigabytes circa del disco, lasciando i
rimanenti 35 GB per partizioni future. Questi sono alcuni piccoli trucchi di cui
l'utente ha bisogno quando non usa LVM: lasciare parti del disco non
partizionate è un modo rozzo ma efficace per permettere future espansioni.
Comunque, con LVM esiste un approccio migliore.
</p>

</body>
</section>
<section>
<title>Il problema dello spazio</title>
<body>

<p>
Nelle poche settimane precedenti, era stato notato che la partizione ReiserFS di
root era diventata lenta riempiendosi, come si può notare dal seguente stampato
di <c>df</c>:
</p>

<pre caption="Spazio libero quasi esaurito">
Filesystem           1k-blocks      Used Available Use% Mounted on
/dev/hda3              9765200   6989312   2775888  72% /
tmpfs                   269052         0    269052   0% /dev/shm
</pre>

<p>
In realtà, una partizione di root piena al 72% non è esattamente una crisi, ma
neanche una splendida situazione. ReiserFS, come molti altri filesystem, degrada
nelle prestazioni via via che si riempie, ed era solo questione di tempo prima
che il suddetto filesystem di root fosse completamente pieno e le sue
performance subissero una tracollo.
</p>

<p>
È stato deciso quindi di porre rimedio al problema usando LVM per creare un
nuovo volume logico fuori sui 35 GB di spazio attualmente non partizionato alla
fine del disco rigido. Perciò è stato creato un filesystem su questo volume e
sono stati spostati una buona parte dei contenuti di <path>/dev/hda3</path> su
di esso.
</p>

<p>
Se chi legge ha intenzione di fare una transizione simile su una delle proprie
macchine, la prima cosa di cui ha bisogno è trovare una parte del proprio
filesystem di root adatta da spostare su un volume logico. Per l'autore, la
scelta è stata facile: l'albero sotto <path>/home</path> occupava circa 5.7 GB.
Muovendo <path>/home</path> sul volume logico, il filesystem di root dovrebbe
scendere all'incirca al 20% della sua capacità. Dato che molti dei nuovi dati
verranno poi aggiunti su <path>/home</path>, il filesystem di root dovrebbe
probabilmente restare all'incirca intorno al 20% della propria capacità: una
situazione veramente promettente.
</p>

</body>
</section>
<section>
<title>L'inizio di una soluzione</title>
<body>

<p>
Per iniziare la conversione, è stato aggiunto prima di tutto alla partizione lo
spazio inutilizzato alla fine del disco rigido. Usando <c>cfdisk</c>, è stata
creata una partizione di 35 GB (<path>/dev/hda5</path>) e impostato il tipo di
tale partizione a <c>8E</c> (il tipo ufficiale per le partizioni LVM). Dopo
questo cambiamento, la tabella delle partizioni risultava la seguente:
</p>

<pre caption="La nuova tabella delle partizioni">
# <i>sfdisk -l</i>
Disk /dev/hda: 89355 cylinders, 16 heads, 63 sectors/track
Units = cylinders of 516096 bytes, blocks of 1024 bytes, counting from 0
   Device Boot Start     End   #cyls   #blocks   Id  System
/dev/hda1   *      0+    247     248-   124960+  83  Linux
/dev/hda2        248     743     496    249984   82  Linux swap
/dev/hda3        744   20119   19376   9765504   83  Linux
/dev/hda4      20120   89354   69235  34894440    5  Extended
/dev/hda5      20120+  89354   69235- 34894408+  8e  Linux LVM
</pre>

<p>
Dal momento in cui era presente una partizione vuota di 35 GB, era possibile
procedere alla sua inizializzazione per l'uso con LVM. Di seguito la procedura:
primo, inizializzazione dei 35 gigabytes come volume <e>fisico</e>; quindi,
creazione di un gruppo di <e>volume</e> utilizzando il sopra citato volume
fisico, e infine, allocazione di alcune entità nel gruppo di volume, andando
così a creare un <e>volume logico</e> che dovrebbe contenere il nuovo filesystem
e ospitare tutti i file che si trovano al momento in <path>/home</path>.
</p>

<p>
Per iniziare il processo, è stato usato il comando <c>pvcreate</c> per
inizializzare <path>/dev/hda5</path> come volume fisico:
</p>

<pre caption="Creazione del volume fisico">
# <i>pvcreate /dev/hda5</i>
pvcreate -- physical volume "/dev/hda5" successfully created
</pre>

<p>
<c>pvcreate</c> allestisce in questo caso una speciale area di "gestione" su
<path>/dev/hda5</path>, chiamata VGDA (volume group descriptor area). LVM
utilizza quest'area per tenere traccia di come le entità fisiche sono allocate,
tra le altre cose.
</p>

<p>
Il passo successivo consiste nel creare il gruppo di volume e aggiungere
<path>/dev/hda5</path> a questo gruppo. Il gruppo di volume dovrebbe funzionare
come una vasca di entità (pezzi di blocchi di memoria). Una volta creato il
gruppo di volume, possono venire creati tanti volumi logici quanti si desidera.
Nel caso specifico, è stato deciso che il gruppo di volume dovrebbe essere
chiamato "main":
</p>

<pre caption="Creazione del gruppo di volume">
# <i>vgcreate main /dev/hda5</i>
vgcreate -- INFO: using default physical extent size 4 MB
vgcreate -- INFO: maximum logical volume size is 255.99 Gigabyte
vgcreate -- doing automatic backup of volume group "main"
vgcreate -- volume group "main" successfully created and activated
</pre>

<p>
Il comando <c>vgcreate</c> fa un paio di cose. Oltre a creare il gruppo di
volume "main", impone anche a <path>/dev/hda5</path> di usare entità di 4 Mb, la
dimensione predefinità per le entità. Questo significa che ogni volume logico
che verrà creato dallo specifico gruppo di volume potrà essere espanso e ridotto
tramite incrementi di 4 Mb.
</p>

<p>
A causa delle limitazioni del kernel, la dimensione delle entità determina la
dimensione massima che un volume logico può assumere. Come è possibile notare
dal precedente esempio, una dimensione per entità pari a 4 MB impone una
limitazione alla dimensione del volume logico pari a 256 gigabyte, che è una
dimensione per volumi logici facilmente raggiungibile se vengono aggiunti
diversi componenti ad alta capacità al proprio gruppo di volume. Se esiste la
possibilità che i volumi finiscano col diventare più grandi di 256 GB a testa, è
raccomandabile di specificare una dimensione maggiore per le entità al momento
dell'uso di <c>vgcreate</c>. La dimensione dell'entità può variare liberamente
fra 8 KB e 512 MB, e deve essere sempre un multiplo di due. Aumentando la
dimensione delle entità al di sopra dei 4 MB, la dimensione massima per volumi
fisici sarà scalata di conseguenza, fino a un massimo di 1 petabyte (anche se la
dimensione limite attuale nel mondo reale è pari a 2 terabytes su sistemi x86).
Per esempio, volendo creare un gruppo di volume con entità di dimensione pari a
32 megabyte, dovrà essere digitato:
</p>

<pre caption="Impostare una dimensione maggiore per le entità">
# <i>vgcreate -s 32M main /dev/hda5</i>
</pre>

<p>
32 MB è una buona dimensione per le entità, dato che una granularità di 32 MB è
ancora gestibile e porta la dimensione massima per volumi logici a 2 terabytes
all'avvio. Una volta che il gruppo di volume è stato creato, è possibile
visualizzarne le informazioni digitando <c>vgdisplay</c>:
</p>

<pre caption="Esaminare le informazioni di volume">
# <i>vgdisplay</i>
--- Volume group ---
VG Name               main
VG Access             read/write
VG Status             available/resizable
VG #                  0
MAX LV                256
Cur LV                0
Open LV               0
MAX LV Size           255.99 GB
Max PV                256
Cur PV                1
Act PV                1
VG Size               33.28 GB
PE Size               4 MB
Total PE              8519
Alloc PE / Size       0 / 0
Free  PE / Size       8519 / 33.28 GB
VG UUID               2qC2H2-iA8s-qW6F-cwXx-JVIh-I6VC-VVCGmn
</pre>

<p>
Adesso che il gruppo di volume è pronto, sarà possibile creare un volume logico.
Nel caso specifico è stato deciso di renderlo inizialmente di dimensione pari a
8 gigabytes e chiamarlo "lv_home":
</p>

<pre caption="Creazione del volume logico">
# <i>lvcreate -L8G -nlv_home main</i>
lvcreate -- doing automatic backup of "main"
lvcreate -- logical volume "/dev/main/lv_home" successfully created
</pre>

<p>
Quindi, è stato creato un filesystem sul volume:
</p>

<pre caption="Creazione del filesystem">
# <i>mkreiserfs /dev/main/lv_home</i>


  &lt;----------- MKREISERFSv2 -----------&gt;

   Block size 4096 bytes
   Block count 2097152
   Used blocks 8275
           Journal - 8192 blocks (18-8209), journal header is in block 8210
           Bitmaps: 17, 32768, 65536, 98304, 131072, 163840,
           196608, 229376, 262144, 294912, 327680, 360448,
           393216, 425984, 458752, 491520, 524288, 557056,
           589824, 622592, 655360, 688128, 720896, 753664,
           786432, 819200, 851968, 884736, 917504, 950272,
           983040, 1015808, 1048576, 1081344, 1114112,
           1146880, 1179648, 1212416, 1245184, 1277952,
           1310720, 1343488, 1376256, 1409024, 1441792,
           1474560, 1507328, 1540096, 1572864, 1605632,
           1638400, 1671168, 1703936, 1736704, 1769472,
           1802240, 1835008, 1867776, 1900544, 1933312,
           1966080, 1998848, 2031616, 2064384
   Root block 8211
Hash function "r5"
ATTENTION: ALL DATA WILL BE LOST ON '/dev/main/lv_home'! (y/n)y
journal size 8192 (from 18)
Initializing journal - 0%....20%....40%....60%....80%....100%
Syncing..done.
</pre>

<p>
Una volta creato il filesystem, è possibile montarlo su
<path>/mnt/newhome</path>:
</p>

<pre caption="Montare il nuovo volume">
# <i>mkdir /mnt/newhome</i>
# <i>mount /dev/main/lv_home /mnt/newhome</i>
# <i>df</i>
Filesystem           1k-blocks      Used Available Use% Mounted on
/dev/hda3              9765200   6989840   2775360  72% /
tmpfs                   291388         0    291388   0% /dev/shm
/dev/main/lv_home      8388348     32840   8355508   1% /mnt/newhome
</pre>

<p>
Come è stato possibile vedere prima, tutto è quasi pronto per copiare sopra
tutti i dati in <path>/home</path>. Prima di cominciare, è meglio passare al
runlevel 1 per assicurarsi che nessun utente o processo voglia accedere o
modificare file in <path>/home</path> mentre vengono copiati:
</p>

<pre caption="Passare al runlevel 1">
# <i>init 1</i>
</pre>

<p>
A questo punto, comincia la copia dei file:
</p>

<pre caption="Copiare i file nella nuova cartella">
# <i>cp -avx /home/* /mnt/newhome</i>
</pre>

<p>
Nel caso in esempio, la copia è stata completate in circa dieci minuti. Quindi,
è stata fatta una copia di backup dell'originale cartella <path>/home</path> in
<path>/home.old</path>, nel caso in cui qualcosa sia andato storto durante la
copia. È stato poi creato un nuovo punto di montaggio, e rimontata la nuova home
su <path>/home</path>:
</p>

<pre caption="Il nuovo punto di montaggio">
# <i>cd /</i>
# <i>mv home home.old</i>
# <i>mkdir home</i>
# <i>umount /mnt/newhome</i>
# <i>mount /dev/main/lv_home /home</i>
</pre>

<p>
Adesso, è arrivato il momento di mettere a punto il server così che la nuova
partizione <path>/home</path> possa risultare disponibile ogni volta che la
macchina viene avviata. Prima di tutto, deve essere modificato il file
<path>/etc/fstab</path> così da includere l'opzione <path>/home</path>:
</p>

<pre caption="Modificare fstab">
<comment>
#fs                 mountpoint       type         opts          dump/pass</comment>
/dev/hda3           /                reiserfs     defaults      1 1
/dev/main/lv_home   /home            reiserfs     defaults      2 2
/dev/hda2           none             swap         sw            0 0
/dev/hda1           /boot            reiserfs     noauto        0 0
/dev/cdrom          /mnt/cdrom       iso9660      noauto,ro     0 0
proc                /proc            proc         defaults      0 0
none                /dev/pts         devpts       mode=620      0 0
tmpfs               /dev/shm         tmpfs        defaults      0 0
</pre>

<p>
In seguito, vanno apportate modifiche minori agli script di inizializzazione.
Questo si ottiene modificando lo script d'avvio "checkroot" così che il seguente
comando possa essere eseguito immediatamente dopo che la partizione di root è
stata ri-montata in lettura/scrittura:
</p>

<pre caption="Modificare lo script d'avvio">
/sbin/vgscan
/sbin/vgchange -a y
</pre>

<p>
Ancora, deve essere modificato lo script per smontare i filesystem che viene
chiamato allo spegnimento, così che il seguente comando possa essere eseguito
immediatamente dopo che tutti i filesystem sono stati smontati:
</p>

<pre caption="Modificare lo script di spegnimento">
/sbin/vgchange -a n
</pre>

<p>
Una volta completati questi passi, basta riavviare la macchina, e notare con
piacere che tutto funziona perfettamente. Dopo un giorno o più senza alcun
problema, potrà essere cancellata <path>/home.old</path> per liberare un pò di
spazio sul filesystem di root. Il passaggio a LVM è avvenuto con successo.
</p>

</body>
</section>
<section>
<title>La bellezza di LVM</title>
<body>

<p>
Mentre la transizione a LVM non la si può definire banale, una volta che il
passaggio è completo, gestire i filesystem diventa tremendamente facile. Per
fare un esempio, l'autore ha deciso di ridimensionare il proprio volume logico
su <path>/home</path>, aggiungendo circa 2 gigabytes ulteriori di spazio alla
fine del filesystem. Per prima cosa, ha aggiunto capacità addizionale al proprio
volume logico "lv_home", e poi ha usato il programma <c>resize_reiserfs</c> per
espandere il filesystem così che potesse usare questa capacità addizionale. Di
seguito i due comandi che permettono tutto questo:
</p>

<pre caption="Usare spazio aggiuntivo">
# <i>lvextend -L+2G /dev/main/lv_home</i>
# <i>resize_reiserfs -f /dev/main/lv_home</i>
</pre>

<p>
Nell'arco di circa un secondo, il filesystem su <path>/home</path>  è stato
allargato di 2 GB; sorprendentemente, non c'è stato bisogno di riavviare,
passare al runlevel 1, o anche smontare <path>/home</path> per effettuare il
ridimensionamento. Tutto ha continuato a funzionare come aveva fatto prima. Non
è fantastico? Di seguito lo stato attuale del filesystem, dopo l'operazione:
</p>

<pre caption="Spazio sul filesystem">
# <i>df</i>
Filesystem           1k-blocks      Used Available Use% Mounted on
/dev/hda3              9765200   1413340   8351860  15% /
/dev/main/lv_home     10485436   5609836   4875600  54% /home
</pre>

<p>
È possibile scoprire come LVM può realmente rendere il lavoro di un
amministratore di gran lunga più facile. Nel futuro, c'è la speranza di poter
muovere parti addizionali del filesystem di root su LVM, ed eventualmente anche
convertire il filesystem di root all'interno di un volume logico su LVM. Le
risorse seguenti aiuteranno ad apprendere altro ancora riguardo a LVM.
</p>

</body>
</section>
<section id="resources">
<title>Risorse</title>
<body>

<ul>
  <li>
    Per i concetti relativi a LVM e consigli su come recuperare le ultime patch
    per il kernel e avere gli strumenti sul proprio sistema, si veda l'articolo
    precedente, <uri link="/doc/it/articles/lvm-p1.xml">Imparare Linux LVM,
    Parte 1</uri>.
  </li>
  <li>
    Collegamento all'<uri link="ftp://sources.redhat.com/pub/lvm2">archivio
    LVM</uri> su RedHat.
  </li>
<!-- Comment out Sistina links, Bug #119882
  <li>
    Sistina now has an excellent <uri
    link="http://www.sistina.com/lvm/doc/lvm_howto/index.html">LVM HOWTO</uri>
    available (it's closer to a full-blown manual than a simple HOWTO).
  </li>
  <li>
    Be sure to check out the <uri
    link="http://www.sistina.com/cgi-bin/lvm-faqprocessor.cgi">Linux LVM
    FAQ</uri>.
  </li>
-->
  <li>
    Gli impazienti vorranno dare un'occhiata all'<uri
    link="http://www.linux.org/docs/ldp/howto/LVM-HOWTO.html">LVM HOWTO di Heinz
    Mauelshagen</uri>, che contiene diversi esempi su come impostare gruppi di
    volume e volumi logici.
  </li>
  <li>
    Esiste anche un interessante HOWTO che mostra all'utente <uri
    link="http://www.the-infinite.org/archive/docs/lvm/howto-boot-off-root-lv.txt">
    come impostare il proprio filesystem di root su un volume logico</uri>. Una
    volta che LVM-0.9.1_final sarà rilasciato, l'autore potrebbe provare a
    farlo.
  </li>
  <li>
    Andreas Dilger è coinvolto con il progetto Linux LVM e possiede un ben fatto
    <uri link="http://www-mddsp.enel.ucalgary.ca/People/adilger/online-ext2/">
    ridimensionatore di filesystem ext2</uri> <e>online</e>.
  </li>
  <li>
    <uri link="http://www.namesys.com">ReiserFS</uri> è un eccellente filesystem
    (specialmente in combinazione con LVM). Se si sta usando ReiserFS, si vorrà
    prelevare l'archivio reiserfs-utils, che contiene un programma chiamato
    <c>reiserfs_resize</c> -- permette il ridimensionamento al volo del
    filesystem ReiserFS.
  </li>
  <li>
    Per maggiori informazioni su come impostare volumi per il RAID software in
    Linux, vedere <uri link="/doc/it/articles/software-raid-p1.xml">Parte
    1</uri> e <uri link="/doc/en/articles/software-raid-p2.xml">Parte 2</uri>
    (in inglese, ndt) della serie di Daniel sul RAID software.
  </li>
  <li>
    Per un ripasso, vedere il <uri
    link="/doc/it/articles/linux-kernel-compiling.xml">tutorial su come
    compilare il kernel Linux</uri> di Daniel.
  </li>
</ul>

</body>
</section>
</chapter>
</guide>