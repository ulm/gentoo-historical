<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/articles/l-redesign-3.xml,v 1.1 2010/08/26 16:37:10 scen Exp $ -->

<guide link="/doc/it/articles/l-redesign-3.xml" disclaimer="articles" lang="it">
<title>Riprogettare gentoo.org, Parte 3: la rinascita di un sito web</title>

<author title="Autore">
  <mail link="drobbins@gentoo.org">Daniel Robbins</mail>
</author>

<author title="Traduzione">
  <mail link="canduc17@tiscalinet.it">Alessandro Candini</mail>
</author>

<abstract>
Vi siete mai svegliati una mattina rendendovi conto che il vostro piccolo e
grazioso sito Web personale, non fosse poi un gran che? Se è così, siete in
buona compagnia. In questa serie di articoli, Daniel Robbins condivide le sue
esperienze con XML, XSLT e Python, usati per riprogettare il sito Web
www.gentoo.org. Durante la lettura, potreste trovare alcuni ottimi spunti da
utilizzare per la vostra prossima riprogettazione di un sito. In questo
articolo, Daniel crea un nuovo look per tutto il sito.
</abstract>

<!-- La versione originale di questo articolo è stata pubblicata da IBM
developerWorks ed è di proprietà di Westtech Information Services. Questo
documento è una versione aggiornata dell'articolo originale, e contiene
numerosi miglioramenti apportati dal Gentoo Linux Documentation team.
Questo documento non è più mantenuto attivamente.
 -->

<version>1.0</version>
<date>2005-10-10</date>

<chapter>
<title>Le nuove pagine principali</title>
<section>
<title>Il sito fino ad ora</title>
<body>

<p>
Fino a qui, www.gentoo.org ha mostrato un notevole miglioramento. Nell'<uri
link="/doc/it/articles/l-redesign-2.xml">ultimo articolo</uri>, ho progettato un
nuovo sistema per la documentazione che utilizza XML e XSLT, in modo che tutta
la documentazione del nostro sito sia esteticamente bella e funzionale per le
esigenze dei visitatori. Comunque, l'aspetto del sito nel suo complesso non è
cambiato; questo poiché in realtà non ho ancora modificato l'HTML che gli utenti
hanno visto la prima volta che sono approdati sul sito. La nostra pagina
principale è ancora come appariva prima.
</p>

<p>
Bene, è ora di cambiare. Come accennato nel <uri
link="/doc/it/articles/l-redesign-1.xml">primo articolo</uri>, la nostra pagina
principale sta diventando troppo congestionata e non abbiamo più spazio per
espanderla. Come potete vedere, ho già compresso all'interno <uri
link="/images/docs/l-redesign-13.gif">della pagina</uri> abbastanza contenuti.
</p>

<p>
Non posso continuare ad ammucchiare link e paragrafi importanti nella pagina
principale -- non c'è più spazio! Fortunatamente per noi, lo spazio sul Web è
assolutamente gratuito.
</p>

<p>
Quindi, per risolvere questo problema, dividerò la pagina principale
(index.html) in diverse pagine, indicizzate per argomento specifico
(index-about.html, index-download.html, ecc.) e creerò un sistema di menu che
permetterà all'utente di muoversi facilmente da una pagina indicizzata ad
un'altra. La pagina di default che verrà caricata quando un utente visiterà
<b>http://gentoo.org</b>, sarà la pagina indicizzata come "About Gentoo Linux".
Si tratta di un'ottima scelta poiché questa pagina fornisce delle informazioni
generiche sul progetto che, utili ai visitatori che navigano il sito per la
prima volta.
</p>

</body>
</section>
<section>
<title>Obiettivi del sito Web</title>
<body>

<p>
Ora, descriverò gli obiettivi di questo nuovo sistema a "pagine indicizzate",
oltre a qualche altro metodo di progettazione che potreste utilizzare nei vostri
progetti. In seguito, vedremo come la struttura a pagine indicizzate raggiunge
questi obiettivi.
</p>

</body>
</section>
<section>
<title>Modularità</title>
<body>

<p>
Il nuovo sistema a pagine indicizzate deve essere modulare. Cosa significa,
esattamente? Dunque, per ora ho pensato alle categorie "About Gentoo Linux" e
"Download/Install", ma magari in futuro avrò bisogno di aggiungere anche le
categorie "About the Team" o "Support". Avere la possibilità di aggiungere
facilmente in futuro nuove categorie, richiede una predisposizione studiata
in fase di progettazione. Per aggiungere link alle categorie del menu di
navigazione, devo essere sicuro che ci sarà spazio e che l'impaginazione sia
abbastanza generica da permettere la presentazione di diversi tipi di
informazione. Così facendo aggiungere nuove categorie risulterà relativamente
semplice e, se dopo qualche mese mi renderò conto di nuovo che c'è qualcosa che
non va, non dovrò riprogettare completamente il sito.
</p>

<p>
In questa progettazione modulare, c'è un altro aspetto molto importante --
l'utilizzo di XML ed XSLT per separare la presentazione dai contenuti. Se avete
letto il secondo articolo di questa serie avrete familiarità con questo tipo di
approccio. Dopo aver creato un modello XSL adatto, è possibile generare tutte le
pagine indicizzate che si vogliono, semplicemente utilizzando un XML adatto. Ed
al contrario dell'HTML, l'XML non conterrà informazioni sull'aspetto; è puro
contenuto. Vedremo l'implementazione XML/XSLT delle pagine indicizzate nella
quarta ed ultima puntata di questa serie.
</p>

</body>
</section>
<section>
<title>Indicazioni generiche di stile</title>
<body>


<p>
Un'altra cosa molto importante è che la nuova struttura indicizzata sia
esteticamente accattivante. Ricordatevi che quando un utente approda su
http://www.gentoo.org, la prima pagina indicizzata che visualizzerà sarà "About
Gentoo Linux", perciò voglio che sia una pagina attraente. Ora, a seconda delle
persone, la parola "attraente" può significare cose diverse, ma questo articolo
presenta alcune indicazioni generiche utilizzate durante la creazione delle
nuove pagine indicizzate, applicabili a quasi ogni sito Web.
</p>

</body>
</section>
<section>
<title>Quel look "scatoloso"</title>
<body>

<p>
Per ottenere un'impaginazione generica, la scelta migliore è la semplicità. Se
dovete organizzare un insieme di informazioni articolate, perché non utilizzare
una tabella principale per suddividere la pagina in diverse aree? Ciò assicurerà
anche che le varie parti della pagina siano allineate, in modo da avere un
aspetto semplice ed attraente. Ad esempio, il seguente tipo di impaginazione,
non è in genere molto efficace:
</p>

<figure link="/images/docs/l-redesign-03.gif" caption="Un'impaginazione non
proprio ottimale"/>

<p>
Però, se le stesse informazioni vengono presentate utilizzando una semplice
griglia, il sito comincia ad essere molto più chiaro:
</p>

<figure link="/images/docs/l-redesign-04.gif" caption="La pagina risulta meno
confusionaria, se allineiamo le varie parti ad una griglia"/>

<p>
Ricordate che più è semplice la vostra impaginazione e più informazioni
riuscirai ad inserire senza infastidire i visitatori.
</p>

</body>
</section>
<section>
<title>Colore del Testo e dello Sfondo</title>
<body>

<p>
Eccoci alla scelta dei colori. Devo ammettere di trovare molto accattivante il
testo verde brillante su sfondo blu scuro. Ma in realtà non importa quanto
sfizioso o esotico possa sembrare: per le aree con testo di un sito Web gli
sfondi scuri non sono una scelta adatta. Gli utenti si aspettano di vedere del
testo scuro su uno sfondo chiaro ed io per primo penso che dovremmo dargli
quello che si aspettano.
</p>

<p>
Ok, fatemi spiegare meglio la mia opinione. Utilizzare del testo chiaro su
sfondo scuro è una pessima scelta per rappresentare paragrafi consistenti, ma
può essere abbastanza adatto e funzionale per la barra dei menu, o per una
piccola lista di link. In altre parole: il testo invertito può essere molto
incisivo, ma vi consiglio di utilizzare uno schema di colori tradizionale per le
aree di testo più importanti; dopo mi ringrazierete. Questo servirà anche per
assicurare una buona resa del sito se stampato su carta.
</p>

</body>
</section>
<section>
<title>Contrasto</title>
<body>

<p>
A parte il problema dello sfondo scuro per il testo, non ci sono altre rigide
regole per costruire un sito Web. Ad esempio, se vi piacciono i colori scuri, va
benissimo fare blu scuro la parte superiore della pagina. Però ascoltatemi bene:
se rendete l'intera pagina blu scuro, fate male. Se vi limitate a rendere blu
scuro una porzione della pagina (preferibilmente senza troppo testo al suo
interno), potrebbe essere un'ottima scelta, poiché quel blu scuro farà un bel
contrasto con l'area bianca per il testo ed aggiungerà un po' di "sentimento" al
vostro nuovo sito. In effetti, una gran parte della pagina può contenere colori
saturi o scuri; ma ripeto, assicuratevi che il vostro principale contenuto
testuale venga presentato con uno stile tradizionale.
</p>

</body>
</section>
<section>
<title>Impaginazione funzionale</title>
<body>

<p>
Inoltre voglio inoltre essere sicuro che la pagina Web non sia né troppo fitta
di contenuti, né troppo vuota. Penso che ognuno di noi abbia affrontato questa
sfida; alcuni hanno la tendenza a comprimere nella pagina così tante
informazioni da renderla totalmente incomprensibile, mentre altri aggiungono in
abbondanza margini ampi e spazi vuoti inutili così che gli utenti siano
costretti a scorrere diverse schermate per trovare le informazioni che cercano.
Per le nuove pagine indicizzate, voglio usare margini minimali -- il minimo per
mantenere tutto leggibile credo vada bene. Utilizzerò spazi vuoti solo se gli
elementi risulteranno davvero troppo stipati. Dopo tutto, l'intenzione dietro
alle pagine indicizzate è quella di risolvere un problema di spazio, e sarebbe
bene concentrare molte informazioni nel più piccolo spazio possibile, fino a che
la leggibilità non venga compromessa.
</p>

<p>
Un'alta densità di informazioni ha un ulteriore vantaggio: gli utenti hanno
meno bisogno di scorrere la pagina per trovare le informazioni che cercano.
Questo rende la pagina molto più piacevole da leggere. (Se non mi credete,
realizzate un paio di pagine d'esempio e constatate voi stessi).
</p>

</body>
</section>
<section>
<title>I contenuti sono più importanti dell'arte</title>
<body>

<p>
Lavorando sull'impaginazione del sito, ho imparato in fretta come la
riprogettazione di una pagina Web dovrebbe essere innanzi tutto come
un'opportunità per presentare i contenuti (cioè le informazioni che sono utili
ai visitatori) in maniera leggibile ed efficace, piuttosto che un'occasione per
realizzare un'opera d'arte o per trasudare un gran -- hem -- senso di
appartenenza. Non che queste pulsioni artistiche siano necessariamente proibite,
ma se perseguendo questo obiettivo rovino la presentazione dei contenuti, allora
non sto facendo un favore ai miei visitatori.
</p>

<p>
Una volta ogni tanto è buona norma fare un passo indietro e riconoscere che chi
visita il nostro sito sta cercando per prima cosa delle informazioni e non nuovi
approcci demenziali alla progettazione Web. Se questo è qualcosa con cui avete
avuto a che fare consolatevi: anche io sono tentato a concentrarmi su cose
"artistiche" e lasciare da parte vere le priorità.
</p>

</body>
</section>
<section>
<title>Il risultato</title>
<body>

<p>
Ora che abbiamo visto alcuni dei miei obiettivi di riprogettazione, diamo
un'occhiata alle nuove pagine indicizzate di gentoo.org. Ecco la nuova pagina
con la quale venite accolti quando visitate <b>http://www.gentoo.org</b>:
</p>

<figure link="/images/docs/l-redesign-05.gif" caption="La nuova pagina
principale di www.gentoo.org"/>

<p>
Devo ammettere di essere molto soddisfatto della riprogettazione, ed anche
l'estetica del nuovo sito mi piace molto. Notate come vengono usate le tabelle
per dividere la pagina in 4 parti: l'area in alto a sinistra per il logo, l'area
nera per il menu, l'area grigia per le informazioni e l'area bianca principale
per i contenuti. Notate anche come il preciso allineamento di queste quattro
regioni renda il progetto semplice ma accattivante.
</p>

<p>
Diamo ora un'occhiata ai colori. Come ho detto poco fa, sono un grande fan dei
siti Web estremamente scuri. Però, poiché un sito troppo scuro non è una buona
cosa, ho raggiunto un compromesso: le parti scure sono limitate alle aree in
alto ed il testo invertito viene usato solo nell'area del menu, del logo e del
titolo per l'oggetto flottante "Gentoo Linux Features". Siccome queste aree
della pagina non vengono utilizzate per presentare grandi quantità di testo, non
ho intenzione di tediare i miei visitatori. Al contrario, queste sono una
graziosa decorazione all'area (bianca) principale per i contenuti testuali. Ecco
un'immagine della pagina indicizzata "Download/Install":
</p>

<figure link="/images/docs/l-redesign-06.gif" caption="La pagina
download/install di www.gentoo.org"/>

<p>
Un'altra cosa di cui vale la pena parlare: probabilmente avrete notato che
l'"omino-antenna volante" ed il logo rosso di "gentoo" provengono dal sito
originale. Ho deciso di integrare queste grafiche nel nuovo progetto in modo che
il nuovo index.html principale continui ad apparire familiare agli utenti di
vecchia data. Comunque, ho eliminato l'"omino-antenna volante" da tutte le altre
pagine in modo che in una schermata possano stare più informazioni. Il logo
rosso di "gentoo" è stato mantenuto su ogni pagina poiché aiuta a rendere l'area
bianca per i contenuti visivamente più allettante ed attira l'attenzione sul
titolo della categoria.
</p>

</body>
</section>
<section>
<title>Il menu di navigazione ed il titolo</title>
<body>

<p>
Come potete vedere, il nome della pagina corrente nel menu di navigazione è
evidenziato con un verde brillante, grazie ai fogli di stile a cascata (CSS,
Cascading Style Sheets), ed il nome della pagina corrente viene ripetuto subito
sotto il logo rosso di "gentoo", nell'area principale dei contenuti. Sebbene
inizialmente pensassi che questo titolo non sarebbe stato necessario, ho visto
che limitare l'evidenziazione in verde della pagina corrente nel menu di
navigazione, non era abbastanza per fornire agli utenti un'indicazione sulla
pagina che stavano visitando.
</p>

<p>
Nonostante l'aspetto semplice del nuovo sito, ho inserito un bel po' di
informazioni all'interno della pagina. Un conseguente vantaggio è che, per la
maggior parte delle risoluzioni, un visitatore avrà solo bisogno di scorrere in
giù per leggere tutto il testo principale. Comunque, tutti i link dovrebbero
essere visibili ed accessibili immediatamente, senza richiedere all'utente
scorrimenti verticali. Questo rende l'intero sito più facile da navigare -- una
grande vittoria per l'usabilità.
</p>

</body>
</section>
<section>
<title>Perso dentro Xara</title>
<body>

<p>
Limitandosi all'osservazione del sito, non non ci si fa un'idea chiara di cosa
abbia comportato il processo di riprogettazione. In realtà, da quando ho
cominciato la riprogettazione, ho commesso molti errori importanti per la
logistica del sito. L'errore più grande è stato quello di buttarmi subito su
Xara nel tentativo di creare il nuovo aspetto per le pagine indicizzate.
</p>

<p>
Utilizzando Xara, ho sprecato un sacco di tempo concentrandomi quasi
esclusivamente su grafiche accattivanti piuttosto che sull'impaginazione. In
questo modo, ho messo il carro davanti ai buoi ed ho finito col creare circa 20
progetti prototipi che alla fine avrei dovuto buttare via. Infatti questi
prototipi risultarono inutili poiché non avevano niente a che fare col modo di
presentare i contenuti.
</p>

<p>
Una volta recuperate le mie facoltà, sono uscito da Xara, ho avviato un editor
di testo ed ho scritto il testo grezzo che sarebbe apparso nella pagina. Dopo
aver scritto il contenuto, ho creato un'impaginazione generica per presentare
questo testo all'utente -- ancora senza schemi di colori od abbellimenti
grafici. Dopo, e solo dopo, ho riaperto Xara ed ho messo a punto il nuovo
aspetto del sito, sviluppando uno schema di colori e migliorando il logo. Questa
volta, il processo di progettazione grafica è stato indolore e relativamente
veloce poiché avevo già una struttura esistente (il testo e l'impaginazione) che
dirigeva i miei passi. Senza questa struttura, avrei potuto spendere il resto
della mia vita giocando con Xara, sviluppando migliaia di ipotetiche soluzioni
progettuali per il nuovo sito.
</p>

<p>
Quando riprogettate il vostro sito, ricordate che la cosa più importante sono i
contenuti, dopo viene l'impaginazione ed infine, molto lontano da questi due,
gli abbellimenti grafici. Se utilizzerete questo approccio, risparmierete un
sacco di tempo.
</p>

</body>
</section>
<section>
<title>IRC user-centrico</title>
<body>

<p>
Ricapitolando, durante il processo di progettazione ho fatto qualche errore, ma
ho anche fatto un paio di cose giuste ed una di queste è stata quella di
permettere agli sviluppatori Gentoo Linux di revisionare e commentare il mio
lavoro durante lo sviluppo. Come ricorderete dal mio primo articolo, il piano
d'azione identificava gli sviluppatori come il pubblico a maggiore priorità,
perciò coinvolgerli nel progetto fu chiaramente una scelta saggia.
</p>

<p>
Realizzare ciò è stato facile. Mi sono limitato ad avviare un client IRC, l'ho
connesso al nostro canale come faccio di solito e poi, quando facevo un
progresso significativo, generavo un'istantanea .png del sito corrente e la
postavo sul nostro server Web. Così, chiunque sul canale poteva dare un'occhiata
e commentare istantaneamente il mio lavoro.
</p>

<p>
Questi sviluppatori sono stati i miei punti di riferimento, facendomi sapere
quali fossero gli approcci ed i colori più popolari, e che tipo di impaginazioni
fossero le migliori. Se l'aspetto del sito diventava troppo stipato o
complicato, qualcuno me lo faceva notare ed io modificavo l'HTML di conseguenza.
Quando il progetto delle pagine indicizzate si avviava alla conclusione, ho
cominciato a creare dei tarball dell'HTML e delle immagini del sito in modo che
gli sviluppatori potessero giocare con il codice e fare le correzioni
necessarie. In questo modo, il canale IRC ha permesso di sviluppare l'HTML in un
modo veramente user-centrico. Come ultima cosa, ma non per questo meno
importante, gli sviluppatori Gentoo Linux mi hanno davvero aiutato a correggere
il codice HTML in modo che venisse visualizzato correttamente da un gran numero
di moderni browser.
</p>

</body>
</section>
<section>
<title>Nel prossimo articolo</title>
<body>

<p>
Bene, per ora è tutto. Seguitemi nel <uri
link="/doc/it/articles/l-redesign-4.xml">prossimo articolo</uri> dove infine
convertirò l'intero sito in un sistema completamente modulare basato su
XML/XSLT. Questo, oltre ad essere entusiasmante, può anche essere un'opportunità
per scoprire un sacco di dettagli gustosi dal "dietro le quinte" dello sviluppo
XML!
</p>

</body>
</section>
</chapter>

<chapter>
<title>Risorse</title>
<section>
<body>

<ul>
  <li>
    Leggete gli altri articoli di questa serie devloperWorks sulla
    riprogettazione del sito Web www.gentoo.org grazie a tecnologie come XML,
    XSLT e Python:
    <ul>
      <li>
        Nella <uri link="/doc/it/articles/l-redesign-1.xml">Parte 1</uri>,
        l'autore crea un piano d'azione user-centrico ed introduce pytext, un
        interprete Python embedded (Marzo 2001).
      </li>
      <li>
        Nella <uri link="/doc/it/articles/l-redesign-2.xml">Parte 2</uri>,
        Daniel sfoggia il nuovo sistema per la documentazione ed allestisce una
        mailing list quotidiana basata su log CVS (Maggio 2001).
      </li>
      <li>
        Nella <uri link="/doc/it/articles/l-redesign-4.xml">Parte 4</uri>,
        Daniel completa la conversione al modello XML/XSLT ed aggiunge al sito
        un Changelog XML auto-generato (Agosto 2001).
      </li>
    </ul>
  </li>
  <li>
    Impara di più sui fogli di stile a cascata (CSS, Cascading Style Sheets)
    visitando la <uri link="http://www.w3.org/Style/CSS/">pagina sui CSS</uri>
    del World Wide Web Consortium (W3C).
  </li>
  <li>
    Dai un'occhiata a <uri link="http://www.xara.com/">Xara.com</uri>, il sito
    di Xara X -- un ottimo programma di disegno vettoriale per Windows. Snello e
    di una velocità incredibile, ha la mia personale raccomandazione.
  </li>
  <li>Impara di più sull'XSLT su <uri>http://www.xslt.com</uri></li>
  <li>
    Quando ti riprendi, dai un'occhiata a Sablotron, un buon processore XSLT,
    veloce e reperibile su <uri link="http://www.gingerall.com/">Ginger
    Alliance</uri>
  </li>
</ul>

</body>
</section>
</chapter>
</guide>
