<?xml version='1.0' encoding="UTF-8"?>
<!-- $Header: /var/cvsroot/gentoo/xml/htdocs/doc/it/articles/making-the-distro-p1.xml,v 1.3 2006/01/23 21:11:43 so Exp $ -->
<!DOCTYPE guide SYSTEM "/dtd/guide.dtd">

<guide link="/doc/it/articles/making-the-distro-p1.xml" lang="it" disclaimer="articles">
<title>Costruire una distribuzione, Parte 1</title>


<author title="Autore">
  <mail link="drobbins@gentoo.org">Daniel Robbins</mail>
</author>

<author title="Traduttore">
   <mail link="nsr2@tiscali.it">Paolo Palana</mail>
</author>

<!--<author title="Editor">
  <mail link="fox2mike@gentoo.org">Shyam Mani</mail>
</author>-->


<abstract>
Ognuno di noi ha una storia da raccontare sulla proria esperienza con Linux.
Questa è la storia di Daniel Robbins. In questo primo di tre articoli, lui
racconta di come sia diventato uno sviluppatore Stampede Linux e del perchè ha
lasciato Stampede per dar vita ad una propria distribuzione chiamata Enoch.
</abstract>

<!-- The original version of this article was first published on IBM 
developerWorks, and is property of Westtech Information Services. This 
document is an updated version of the original article, and contains
various improvements made by the Gentoo Linux Documentation team -->

<version>1.3</version>
<date>2005-10-09</date>

<chapter>
<title>Nascita della distribuzione Gentoo Linux</title>
<section>
<title>Linux e me</title>
<body>

<p>
Per ogni fanatico di Linux c'è un momento in cui questo diventa molto di più
che un semplice nome e si rivela come la cosa più bella, potente e stimolante
che qualsiasi sviluppatore abbia mai incontrato. La mia folgorazione avvenne
mentre lavoravo presso l'Università del New Mexico come amministratore di
sistema. Il nostro server NT stava funzionando abbastanza bene e quindi avevo
molto tempo libero. Cosi installai Debian su un server dotato di un Pentium 166
ed iniziai ad imparare ... e imparare e imparare. E da allora fui rapito.
</p>

<p>
Per prima cosa imparai le cose fondamentali: come guardarsi intorno, fare un
backup, far funzionare Samba, etc. Dopo di che ho fatto il set up di qmail e
Apache, imparai python e la programmazione di shell, quindi realizzai una
intranet dipartimentale. Mi installai Linux a casa ed iniziai a provare più
distribuzioni diverse. Alla fine ho optato per Stampede Linux. Sappiamo tutti
come vanno le cose: all'inizio si lotta per apprendere i principi
fondamentali di Linux non appena, però si ha una conoscenza decente, si
personalizza la propria distribuzione e si continua ad imparare mentre si
procede. Poichè Linux non ha nulla da nascondere, è possibile esplorare la
tecnologia ed i tools che lo rendono unico mentre si accresce la propria
abilità.
</p>

</body>
</section>
<section>
<title>La forza di Linux risiede nelle potenzialità che offre</title>
<body>

<p>
Linux offre delle cose che non avevo mai visto prima. Se dovessi mettere
quel magico qualcosa nelle parole, lo chiamerei potenziale: il potenziale per
cambiare, per migliorare, per riparare le cose, e si, persino per romperle.
Ogni volta che aggiornavo la versione del kernel vedevo migliorare Linux
davanti ai miei occhi e trasformarsi quasi quotidianamente.
Io ero avanti nella corsa! Ero parte della trasformazione. Ero divertito.
</p>

<p>
Se sei come me, prima di aver conosciuto Linux e il software libero avrai
sicuramente visto quelle grandi compagnie di Redmond e Cupertino fornire dei
sistemi operativi, di ultima generazione, che finalmente lavoravano
esattamente come vuoi te.  Quel sogno però non si è mai trasformato in realtà
e mentre stavamo aspettando, Linux si è fatto avanti. Sebbene all'inizio
avesse contorni poco definiti ha dato a noi hacker, uomini e donne, qualche
cosa su cui lavorare mentre rimanevamo in attesa del prossimo grande passo.
Poi un giorno ci siamo svegliati e ci siamo accorti che il prossimo
grande passo era proprio Linux e sorridendo abbiamo continuato a lavorare sul
codice.
</p>

</body>
</section>
<section>
<title>La forza di Linux risede nelle persone</title>
<body>

<p>
Come passo successivo ho imparato che cosa era Linux per la gente. Non è
rinfrescante? Linux non è solo un mucchio di codice sorgente, ma è una
comunità.  Possiamo, quindi, contare su questa comunità per ottenere le
nostre risposte, e diventiamo parte di questa comunità quando iniziamo ad
aiutare gli altri contribuendo con il nostro tempo e la nostra esperienza.
</p>

<p>
IRC (Internet relay chat) è un bel posto dove incontrare gente e sprecare un
bel mucchio di tempo. Il canale #stampede su irc.openprojects.net è diventato
il mio ritrovo ufficiale. E' il posto dove ho fatto le mie domande su Linux e
dove ho iniziato ad aiutare altre persone. #stampede necessitava
disperatamente di utenti Linux esperti per aiutare i neofiti che avevano
appena installato la distribuzione. Come spesso accade in IRC molte delle
persone esperte in Stampede avevano perso il loro zelo nel rispondere alle
domande di un (ulteriore) neofita. Ero cosi eccitato dal fatto che conoscessi
le risposte alle domande dei principianti che non potei desistere
dall'aiutarli! E fu cosi che iniziò il mio coinvolgimento con Stampede.  Ero
solo un'altra persona a cui piaceva rispondere alle domande. Naturalmente il
mio intento non era del tutto altruistico visto che aiutavo anche me stesso
a diventare un esperto di Linux attraverso l'esperienza che le persone più
esperte del canale (per non citare gli sviluppatori stessi di Stampede) hanno
potuto offrire.
</p>

</body>
</section>
<section>
<title>Rimanere Coinvolti</title>
<body>

<p>
Quando la gente mi chiede come possa essere stato coinvolto in un progetto open
source, dico loro di trovare un posto in cui possano risultare utili, anche se
solo con domande basilari su Linux. Un sincero desiderio di aiutare gli alri è
un buon biglietto da visita nella comunità Linux, visto che questo sentimento
è il cuore di tutto lo sviluppo open source (incluso Linux quindi), o almeno
così dovrebbe essere.
</p>

<p>
Durante il proprio cammino è inevitabile incorrere in persone che ne sanno
più di noi, allora impariamo da loro proprio come un neofita continua ad
imparare da noi. Poichè è probabile che si acquisisca sempre più esperienza è
altresi probabile che avremo maggiori opportunitià per offrire il nostro
aiuto in nuove situazioni.  Forse alcuni sviluppatori di progetti avranno da
suggerire qualcosa, oppure chiederanno a loro volta aiuto. Potrebbero anche
invitarti a far parte di un team di sviluppo. Se il tuo obiettivo principale
è aiutare gli altri, sarebbero sciocchi ad allontanarti da li. Se hai aiutato
molte persone allora sarai sicuramente notato dalla comunità e ciò è proprio
quello che è successo tra Stampede e me.
</p>

<p>
Gradualmente ho iniziato ad essere sempre più coinvolto nello sviluppo di
Stampede. In breve tempo diventai uno sviluppatore ufficiale. Con la
benedizione di skibum (Matt Wood, capo di Stampede honcho) ho iniziato a
lavorare ad una nuova versione del formato primitivo dei pacchetti .slp.
A quel tempo il formato .slp era formato da un archivio .tar.bz2 con una parte
finale di lunghezza fissa in coda che conteneva informazioni sull'autore del
pacchetto, una descrizione dei contenuti, il creatore del pacchetto ecc.
Questo approccio aveva principalmente due problemi: i campi erano di lunghezza
fissa e la parte finale non era poi cosi grande, inoltre non c'era flessibilità
nel formato (ovvero non era possibile aggiungere campi addizionali al formato
.slp in futuro).
Ovviamente cio' ha richiesto una revisione importante.
</p>

<p>
Lavorando insieme agli sviluppatori senior di Stampede ho scritto una proposta
su come eliminare tali problemi. Dopo di che ho iniziato a codificare il
prototipo del tool in Pyton. Il nuovo formato (che aveva nome in codice slpv6)
era piuttosto simile al formato di file IFF del mondo Amiga. Questa nuova
generazione del formato .slp forniva 2 32 campi, 2 32 categorie di campi e una
lunghezza massima del campo dati di 2 32 bytes. Non solo il formato era molto
flessibile, ma era anche piu' compatto del plain-text e facile da analizzare.
Il formato poteva memorizzare sia i dati in formato testo che dati binari, il
che offriva maggiori possibilità per il futuro. L'idea era quella di porre
questa nuova generazione di header dinamico alla fine del file di archivio
producendo quindi una nuova generazione di formato .slp che avrebbe servito gli
utenti Stampede per gli anni a venire e allo stesso tempo avrebbe mantenuto la
compatibilità con lo standard UNIX per i formati di archivio.
</p>

</body>
</section>
<section>
<title>Le persone possono risultare sgradevoli</title>
<body>

<p>
Lo sviluppo di slpv6 era iniziato bene e tutti gli sviluppatori senior erano
felici dei miei progressi. Sfortunatamente, però, due sviluppatori Stampede
lower-level desideravano controllare il progetto slpv6. Loro non gradirono
la direzione che avevo preso e persero molto del loro tempo a denigrare il
sistema. Benchè passassi ore in discussioni di sviluppo infuocate difendendo
la mia proposta contro i loro attacchi non fummo in grado di risolvere niente.
Naturalmente ben presto fu chiaro che erano in polemica con me e che non
sarebbero stati contenti fino a che il loro scopo non fosse stato raggiunto.
Per mia fortuna il progetto ebbe l'approvazione degli sviluppatori senior.
Queste discussioni, però, iniziarono a pesarmi veramente molto e resero lo
sviluppo di Stampede sgradevole. Ugh!
</p>

<p>
Purtroppo, non potendo evitare questi individui su #stampede, non ho potuto
più utilizzare questo canale per chattare con gli sviluppatori higher-level.
Ogni volta che entravo questi mi aggredivano e tentavano di insidiare il mio
lavoro. Usavano anche metodi più subdoli, come convocare delle riunioni di
sviluppo con il solo scopo di denigrare il mio lavoro davanti agli sviluppatori
senior.
Hanno anche provato a richiedere delle votazioni, nel tentativo di prendere il
controllo su Stampede. Ovviamente richiedevano il voto solo quando era loro
opinione di essere riusciti a convincere un numero sufficiente di persone ad
essere d'accordo con loro. Dall'inizio alla fine di queste vicende ho sempre
continuato lo sviluppo del mio slpv6. Era inutile dire che agli sviluppatori
senior piaceva il mio lavoro e volevano che io continuassi (infatti senza il
loro supporto non sarei stato in grado di sopportare il braccio di ferro).
</p>

</body>
</section>
<section>
<title>Capire "gli strani"</title>
<body>

<p>
Questi due individui, che appartenevano alla categoria degli sviluppatori, a
me piace chiamarli "gli strani". Sebbene tali persone mi resero lo sviluppo
un lavoro assai pesante, devo ammettere che ho anche imparato molto durante i
nostri confronti.  A questo punto mi fa piacere proporre una sorta di
descrizione completa su "gli strani": le qualità che rendono "uno strano", il
modus operandi di "uno strano" e come sia possibile, per un capo progetto,
affrontare e possibilmente corregere "uno strano" senza troppo impegno.
</p>

<p>
Per evitare danni emotivi, c'è bisogno di un prerequisito: spina dorsale.  Se
non si è in grado di confrontarsi con "uno strano" in maniera rispettosa, ma
ferma, non ci sono speranze. L'obiettivo di "uno strano" è controllare il più
possibile del tuo progetto cosi che lui, o lei, si senta importante.  "Uno
strano" può usare più tecniche per realizzare ciò. Per prima cosa comincia a
criticare ingiustamente o a protestare vibratamente nei confronti del
progetto e/o nei confronti degli sviluppatori che vi lavorano.
Successivamente si asterranno dal fornire una soluzione costruttiva ed
inoltre non saranno disposti a collaborare al progetto in nessuna altra
maniera se non attraverso la loro promozione a project manager. Il loro scopo
è convincere a dargli più autorità possibile in maniera tale che possano
risolvere i problemi che solo loro, con i loro occhi finemente addestrati,
possono vedere.
</p>

<p>
Se il criticare ed il protestare non risultano sufficienti, loro chiederanno
una riunione di sviluppo. Questo gli darà la possibilità di provare a
dividere il team in due fazioni. Quando poi penseranno di aver attirato dalla
loro parte un sufficiente numero di persone chiederanno il voto (essendo
sicuri di vincere).  Se non vincono le votazioni, oppure se queste non
vengono prese in considerazione spingeranno per una nuova riunione per la
prossima settimana e cercheranno ancora di spaccare il team e ripeteranno
questo processo sino all'infinito.
</p>

<p>
Se l'approccio basato sulle riunioni non funziona, "gli strani" diventeranno
i riformatori. Assumendo questa posizione e proveranno a migliorare (leggi
minare) il processo decisionale/esecutivo ritenuto oppressivo e ingiusto,
tentando di sostituirlo con qualche cosa di più democratico (leggi:
facilmente manipolabile).  Ciò spesso coinvolgerà il convincervi che dovreste
fare qualsiasi cosa la maggior parte dei vostri sviluppatori vogliano. "Gli
strani" adorano ciò in quanto non si potrà non tener conto dei voti delle
riunioni per sempre (muhahaha!).  Se una cosa del genere dovesse accadere,
avremmo fornito allo "strano" le chiavi per il nostro Lexus. Diverremo
impotenti.
</p>

<p>
Seguendo un'altro approccio "gli strani" faranno prima indisporre e poi
porteranno via i vostri sviluppatori più produttivi. Successivamente
condurranno l'intero team nella frenesia mentre tenteranno con tutte le
loro forze di sovvertire la struttura gerarchica del progetto. Alla fine
se i loro sforzi dovessero risultare ancora vani cercheranno di raggruppare
il più alto numero di "disertori" possibile e creeranno un fork del progetto.
Ouch!
</p>

</body>
</section>
<section>
<title>Gestire "lo strano"</title>
<body>

<p>
Questo genere di individui sono identificabili piuttosto facilmente, sono
quelli che non hanno scritto nemmeno una linea di codice (e nemmeno hanno
l'intenzione di farlo). Piuttosto passeranno la maggior parte del loro tempo
nel parlare di cose più importanti. Sapete, quei problemi organizzativi.....
Se si è capo progetto è abbastanza facile trattare con loro. Potremmo dirgli
che non vogliamo prendere in considerazione nessuna delle loro proposte a
meno che non producano del codice operativo, oppure insistere sul fatto che
il loro aiuto costruttivo al progetto corrente include anche l'obbedienza al
capo progetto, prima di dare loro la possibilita' di offrire qualsiasi
critica (costruttiva).  Se iniziano a scrivere del buon codice o iniziano ad
essere veramente di aiuto bene, altrimenti è meglio chiedergli di andarsene.
A questo punto o lascieranno il progetto (se li ignoriamo abbastanza a lungo)
oppure cominceranno ad agire iniziando a scrivere codice e generalmente
diventeranno anche più amabili.
</p>

<p>
Sfortunatamente, però, gli sviluppatori senior di Stampede non gestirono a
dovere "gli strani", e diedero loro la possibilità di tormentare me (ed altri)
fino all'infinito. Mentre, da una parte, gli sviluppatori senior erano
favorevoli al mio lavoro di sviluppo, dall'altra non fecero molto per tenere
questi tizi sotto controllo.
Cosi un giorno decisi che sarebbe stato più facile creare una distribuzione
tutta mia piuttosto che continuare a tollerare quei due "strani". Mi sono
dimesso da sviluppatore Stampede ed ho iniziato a progettare la mia
distribuzione.
</p>

<p>
Mentre pensavo che lasciare un progetto a causa di due sviluppatori
lower-level fosse una cosa un pò strana, il fatto che quelli non si erano
occupati di quello che realmente era indicato nel progetto aveva avuto seri
problemi di gestione.  Se gli sviluppatori higher-level non potevano o non
volevano garantire che lo sforzo degli sviluppatori Stampede fosse piacevole
e ripagante allora io non volevo più collaborare con loro.
</p>

</body>
</section>
<section>
<title>Iniziare di nuovo</title>
<body>

<p>
Una volta che me ne ero andato tirai un gran sospiro di sollievo. Wow!
Finalmente, le cose erano calme e quiete. Adesso era giunto il momento di
decidere che cosa la mia distiribuzione sarebbe stata ed in che modo avrebbe
contribuito al panorama delle distribuzioni Linux.
Una delle cose che mi attrassero verso Stampede furono le sue grandi
prestazioni (grazie all'uso del compilatore sperimentale pgcc ottimizzato per
il pentium). Così decisi di focalizzarmi per prima cosa sulle prestazioni.
Oltre a voler minimizzare l'utilizzo di CPU volevo anche cercare di minimizzare
lo spreco di risorse.
Moltissime distribuzioni (specialmente quelle più popolari) avviano di default
moltissimi demoni e cosi ci si ritrova ad avere a malapena la RAM per aprire un
xterm. La mia distribuzione, invece deve essere snella e deve consumare le
risorse indispensabili, cercando di massimizzare le prestazioni dell'hardware
su cui gira.
Decisi quindi di adottare un approccio olistico e di analizzare il problema
delle prestazioni sotto tutti i punti di vista.
</p>

<p>
Purtroppo avevo una seria insufficienza di risorse, da allora io ero l'unico
sviluppatore della mia distribuzione! Come potevo creare qualche cosa di
comparabile con Caldera o RedHat tutto da solo? La risposta fu: automazione.
Cominciai a scrivere scripts per far combaciare ogni cosa, cosi da avere il
minor tempo possibile impegnato in lavori ripetitivi. Dopo tutto, altrimenti,
i computer che ci sono a fare?
</p>

<p>
Ben presto, però, mi accorsi che scrivere semplici script per favorire
l'automazione non era abbastanza. Avevo bisogno di progettare un sistema
completo che mi permettesse di creare una distribuzione Linux da zero.
Chiamai tale sistema ebuild ed iniziai a lavorare.  Il sistema ebuild doveva
essere in grado di creare automaticamente tutti i file binari necessari per
una distribuzione, automatizzando ogni cosa, dallo "spacchettamento" al
patching del software, all'installazione fino alla creazione di nuovi
pacchetti.  Dopo aver creato un prototipo eseguibile del sistema ebuild
iniziai a creare gli script per i componenti essenziali per una distribuzione
(come ad esempio gcc, glibc, binutils, util-linux e via dicendo).  La mia
Stampede box, piano piano, si stava trasformando nel mio sistema, riscrissi
gli script di inizializzazione (basandoli sugli script di inizializzazione
che avevo progettato in precedenza per Stampede). In fine testai ed
installai tutti i nuovi pacchetti da me creati.
</p>

<p>
Pochi mesi dopo avevo ultimato una distribuzione Linux autosufficiente.
La chiamai Enoch, mi rilassai e risi, appagato.
Ma cosa si è trasformato in Enoch, e come è evoluta in Gentoo Linux? 
Questo lo potrai scoprire leggendo il mio prossimo articolo nel quale
racconto come Enoch sia poi diventata Gentoo Linux e le principali modifiche
apportate lungo la strada.
</p>

</body>
</section>
<section>
<title>Risorse</title>
<body>

<ul>
  <li>
    Continua a leggere la mia storia com "Costruire una distribuzione"
    <uri link="/doc/it/articles/making-the-distro-p2.xml">Parte 2</uri>e
    <uri link="/doc/it/articles/making-the-distro-p3.xml">Parte 3</uri>".
  </li>
  <li>
		Visita il <uri link="http://www.gentoo.org/index.xml">sito Web di Gentoo
		Linux Web</uri> per avere più informazioni sulla distribuzione.
  </li>
  <li>
    Conosci in maniera più approfondita il sistema ebuild di Gentoo Linux
    nell'articolo di Robbins,
		<uri link="http://www.gentoo.org/doc/en/articles/bash-by-example-p3.xml">
    Bash by example, Part 3</uri>.
  </li>
</ul>

</body>
</section>
<section>
<title>L'autore</title>
<body>

<p>
Daniel Robbins vive a Albuquerque, New Mexico. E' stato presidente/CEO di
Gentoo Technologies Inc., Chief Architect del progetto Gentoo ed ha contribuito
come autore a molti libri pubblicati da MacMillan: Caldera OpenLinux Unleashed,
SuSE Linux Unleashed, and Samba Unleashed. Daniel ha avuto a che fare con i
computer in diverse maniere, già dalle scuole supriori quando fù dapprima esposto
al linguaggio di programmazione Logo e poi a dosi potenzialmente letali di
PacMan. Questo probabilmente spiega perchè da allora ha lavorato come Lead
Graphic Artist presso SONY Electronic Publishing/Psygnosis.
Daniel ama passare tempo con sua moglie Mary e con la sua bambina, Hadassah.
Puoi contattare Daniel all'indirizzo
<mail link="drobbins@gentoo.org">drobbins@gentoo.org</mail>.
</p>

</body>
</section>
</chapter>
</guide>
