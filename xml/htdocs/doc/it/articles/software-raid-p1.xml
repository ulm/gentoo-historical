<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/articles/software-raid-p1.xml,v 1.2 2007/05/16 23:20:22 scen Exp $ -->

<guide link="/doc/it/articles/software-raid-p1.xml" lang="it" disclaimer="articles">
<title>Software RAID nel nuovo kernel Linux 2.4, Parte 1</title>

<author title="Autore">
  <mail link="drobbins@gentoo.org">Daniel Robbins</mail>
</author>
<!-- xmlified by: Joshua Saddler (jackdark@gmail.com) -->
<author title="Traduttore">
  <mail link="leo@yeasoft.com">Leo Moll</mail>
</author>

<abstract>
In questa serie di due articoli riguardanti l'implementazione del
Software RAID, Daniel Robins spiega la nuova tecnologia usata per
migliorare le prestazioni e l'affidabilità dei dischi fissi mediante
la distribuzione dei dati su più dischi. Il primo esempio riguarda
l'installazione del software RAID (kernel ed installazione dei programmi
aggiuntivi) e mostra come creare volumi lineari e RAID-0.
</abstract>

<!-- La versione originale di questo articolo fu pubblicata originariamente
su IBM developerWorks, ed è proprietà di Westtech Information Services. Questo
documento è una versione aggiornata dell'articolo originale e contiene vari
miglioramenti redatti dal team di documentazione Gentoo -->

<version>1.1</version>
<date>2005-10-09</date>

<chapter>
<title>Introduzione generale e installazione</title>
<section>
<title>Il meraviglioso mondo del RAID</title>
<body>

<p>
Il kernel 2.4 aggiunge nuove caratteristiche utili ed eccellenti.
Una di queste è una moderna implementazione di software RAID.
Il software RAID permette di incrementare in modo cospicuo le prestazioni
IO e l'affidabilità dei dischi senza la necessità di dover acquistare
hardware RAID ad alto prezzo. Dato che l'implementazione è puramente
software, Linux software RAID è flessibile, veloce e semplice da installare.
</p>

<p>
Il concetto di base del software RAID è semplice: esso permette di
combinare due o più dispositivi a blocchi (usualmente partizioni su
disco fisso) in un singolo dispositivo RAID. Per esempio assumiamo di
avere 3 partizioni vergini: <path>hda3</path>, <path>hdb3</path> e
<path>hdc3</path>. Mediante il software RAID queste partizioni possono
essere combinate in un singolo dispositivo RAID <path>/dev/md0</path>.
Questo nuovo dispositivo <path>/dev/md0</path> può essere formattato con
un file system a piacere ed essere usato come una partizione qualsiasi.
Esistono varie possibilità di configurare un volume RAID: alcune perseguono
lo scopo di massimizzare le prestazioni, alcune di massimare l'affidabilità ed
altre sono una combinazione di entrambe le caratteristiche.
</p>

<p>
Esistono due forme di RAID: lineare e modalità RAID-0. Nessuna di
questè è prettamente una forma di RAID in quanto RAID è un acronimo
per "redundant array of inexpensive disks" (disposizione ridondante di
dischi economici) e RAID-0 o la modalità lineare non forniscono alcuna
forma di ridondanza dei dati. Tuttavia entrambe le modalità, in specialmodo
la modalità RAID-0, sono molto utili. Dopo un approfondimento su queste due
forme di "AID", quest'articolo spiegherà passo per passo le operazioni
necessarie ad abilitare un sistema al software RAID.
</p>

</body>
</section>
</chapter>

<chapter>
<title>La modalità lineare</title>
<section>
<body>

<p>
La modalità lineare è uno dei metodi più semplici di combinare due
o più dispositivi a blocchi in un volume RAID: la semplice concatenazione.
Assumendo di avere tre partizioni <path>hda3</path>, <path>hdb3</path> e
<path>hdc3</path>, ognuna avente una capacità di 2GB, il volume lineare
creato avrà una capacità complessiva di 6GB. Il primo terzo del volume
lineare risiederà su <path>/dev/hda3</path>, il secondo terzo su
<path>/dev/hdb3</path> e l'ultimo terzo su <path>/dev/hdc3</path>.
</p>

<p>
Per allestire un volume lineare, è necessario disporre di almeno due
partizioni vergini che verranno combinate. Esse potranno avere dimensioni
differenti e possono trovarsi anche sul medesimo disco fisso fisico senza
influire negativamente sulla prestazione.
</p>

</body>
</section>
<section>
<title>Usi tipici della modalità lineare</title>
<body>

<p>
La modalità lineare è il modo migliore di combinare in un singolo volume
due o più partizioni che risiedono sul medesimo disco fisso. In qualsiasi
altra modalità RAID una tale configurazione risulterebbe in un cospicuo
calo delle prestazioni del sistema. La modalità lineare invece non è
affetta da questo problema dato che in questa modalità non avverrà mai
un accesso parallelo alle partizioni facentene parte (come invece accade
in tutte le altre modalità RAID).
D'altra parte per lo stesso motivo, la modalità lineare non avrà mai
il potenziale di incrementare le prestazioni come invece avviene nelle
modalità RAID-0, RAID-4, RAID-5 e per certi versi anche RAID-1.
</p>

<p>
In generale si può dire che la modalità lineare non offre nessuna
possibilità di migliorare le prestazioni rispetto ad una partizione
convenzionale non-RAID. Piuttosto, distribuendo un volume lineare su
più dischi fissi, si aumenta la probabilità di perdere dati in quanto
il sistema è composto di più parti soggette a difetti.
La probabilità di errore di un volume lineare è pari alla somma delle
probabilità di errore dei dischi fissi e controller facentene parte.
Se un disco fisico "muore", anche il volume lineare di cui il disco
faceva parte sarà irrimediabilmente perso. La modalità lineare non
offre nessuna sicurezza aggiuntiva rispetto all'uso di un singolo
disco.
</p>

<p>
D'altra parte la modalità lineare è un ottimo modo di evitare la
ripartizione di un singolo disco. Per esempio assumiamo che il
secondo disco IDE abbia due partizioni non utilizzate
<path>/dev/hdb1</path> e <path>/dev/hdb3</path>. Assumiamo
inoltre che una ripartizione del disco sia impossibile dato
che l'accesso ai dati su <path>/dev/hdb2</path> sia critico e
non possa essere interrotto. Usando la modalità lineare sarà
possibile combinare le due partizioni <path>/dev/hdb1</path> e
<path>/dev/hdb3</path> in un'unica partizione.
</p>

<p>
La modalità lineare è anche un ottimo modo di combinare partizioni
di dimensioni differenti su dischi differenti se si necessita di
un'unica partizione di grandi dimensioni senza porre gran rilievo
in un miglioramento delle prestazioni.
Invece per ogni altra necessità le altre modalità RAID sono più
adatte.
</p>

</body>
</section>
</chapter>

<chapter>
<title>La modalità RAID-0</title>
<section>
<body>

<p>
RAID-0 è un'altra di quelle modalità "RAID" che non posseggono
alcun "R" (ridondanza). Nonostante ciò, RAID-0 è una modalità
estremamente utile. Ciò è dovuto primariamente al fatto che
questa modalità offre le più alte prestazioni fra tutte le
modalità RAID.
</p>

<p>
Per allestire un volume RAID-0, è necessario disporre di due
o più partizioni di dimensione identiche (o quasi identiche).
Il sistema RAID-0 distribuirà accessi in scrittura e lettura
egualmente fra le partizioni facentene parte. Mediante la
parallelizzazione degli accessi fra tutti i dispositivi
affetti, RAID-0 ha il grande vantaggio di poter moltiplicare
le prestazioni IO del sistema.
Non tenendo conto per semplicità di fattori come i controller
affetti e la larghezza di banda del bus, si può generalmente
assumere che un volume RAID-0 composto da due partizioni su
due dischi fissi tecnicamente identici offrano delle prestazioni
più o meno raddoppiate rispetto ad una partizione tradizionale
su un disco. Assumendo che il volume RAID-0 sia composto da
tre dischi, le prestazioni saranno quasi triplicate.
Per questo motivo un volume RAID-0 composto da dischi di
tipo IDE è in grado di superare nelle prestazioni i più veloci
dischi SCSI o FC-AL presenti sul mercato.
Per raggiungere le massime vette delle prestazioni, un
volume RAID-0 dovrà essere composto da dischi SCSI o FC-AL.
</p>

<p>
Per allestire un volume RAID-0, è necessario disporre di almeno due
partizioni vergini di uguali dimensioni ubicate su dischi fisici
diversi. Come per la modalità lineare, sarà semplicemente possibile
combinare dispositivi a blocchi anche di tipologia diversa (IDE e
SCSI) in un singolo volume.
</p>

<p>
In una configurazione RAID-0 composta da dischi IDE, è consigliabile
usare dischi e controller che dispongono della modalità UltraDMA per
ottenere la migliore affidabilità. Inoltre è importante per ogni canale
IDE di usare un solo disco per evitare un degrado delle prestazioni.
La presenza di un dispositivo slave, in specialmodo se questo
farà parte del volume RAID-0, è altamente sconsigliabile in
quanto ridurrà le prestazioni in un modo tale da consumare tutto
il guadagno di prestazioni che il volume RAID-0 fornirebbe al sistema.
Per questo motivo è spesso necessario aggiungere ulteriori controller IDE
al sistema per ottenere il numero di canali IDE necessari a creare il
volume RAID.
</p>

<p>
In una configurazione RAID-0 composta da dischi SCSI, è necessario
tenere di conto del fatto che la somma delle larghezze di banda
di tutti i dischi può facilmente superare la larghezza di banda del
bus SCSI (e conseguentemente anche del bus PCI).
In un tal caso, il bus SCSI sarà il fattore che limiterà le potenziali
prestazioni. Se per esempio il sistema è composto di quattro dischi che
dispongono di una larghezza di banda massima di 15Mb/sec disposti su
un bus a 68 connessioni SCSI Ultra Wide con larghezza di banda massima
di 40Mb/sec, questo potrà anche andare bene per l'applicazione desiderata
(in fondo 40Mb/sec non sono per nulla male), però un volume composto da
solo 3 dischi avrebbe lo stesso effetto.
</p>

</body>
</section>
<section>
<title>Usi tipici della modalità RAID-0</title>
<body>

<p>
Dal punto di vista dell'affidabilità, RAID-0 ha le stesse
caratteristiche della modalità lineare: più alto è il numero
dei dischi nella disposizione, più alta è la probabilità di
fallimento del volume. Come nella modalità lineare, la morte
di un singolo disco distruggerà in modo irrevocabile l'intero
volume RAID-0. La probabilità di fallimento di un volume
RAID-0 risulta perciò dalla somma delle probabilità di
fallimento di tutti i dischi facentene parte.
</p>

<p>
RAID-0 è ideale per applicazioni dove sono richieste alte prestazioni
IO, dato che si tratta della modalità RAID con le più alte prestazioni.
D'altra parte sia ben chiaro che RAID-0 dovrà essere usato solamente
se sarà accettabile un leggero aumento del rischio di fallimento del
volume.
</p>

<p>
Nel caso che si installi un computer farm o un cluster web,
RAID-0 è un'eccellente soluzione per aumentare le prestazioni IO dei
sistemi. Dato che in tali applicazioni si dispone di un certo livello di
ridondanza (un alto numero di computer coinvolti), le risorse
continueranno ad essere disponibili anche nel raro caso che una
macchina con un difetto al sistema di dischi debba essere disattivata
e reinstallata in seguito ad una sostituzione del disco difettoso.
</p>

</body>
</section>
</chapter>

<chapter>
<title>Allestimento del software RAID su Linux 2.4</title>
<section>
<body>

<p>
La preparazione di un sistema 2.4 per il software RAID è composta
da due operazioni: innanzitutto la funzione RAID dovrà essere
attivata nel kernel. Ciò involve la ricompilazione e l'installazione
del nuovo kernel a meno che non si usi un kernel con la funzionalità
RAID già compresa.
</p>

<p>
Susseguentemente sarà necessario compilare ed installare il pacchetto
raidtools. I raidtools sono i programmi di utilità che permettono di
inizializzare, avviare, fermare e gestire i volumi RAID. Dopo che
queste due operazioni saranno completate, sarà possibile creare
volumi RAID, file systems su questi volumi, montarli, ecc.
</p>

</body>
</section>
<section>
<title>Questioni riguardanti il kernel</title>
<body>

<p>
Durante la stesura di quest'articolo è stato usato il kernel 2.4.0-test10.
È raccomandabile usare la versione più recente reperibile del kernel
2.4 che dovrà essere almeno una versione 2.4.0-test10 (ma non la
2.4.0-test11, che purtroppo ha dei serissimi problemi di corruzione
dei file system). Queste potranno essere reperite su
<uri link="http://www.kernel.org">kernel.org</uri>. Una guida riguardo
alla procedura di compilazione ed installazione di un nuovo kernel
partendo dai sorgenti si trova altrove su gentoo.org (vedi sezione <uri 
link="#resources">Risorse</uri> a tergo dell'articolo).
</p>

</body>
</section>
<section>
<title>Configurazione del kernel</title>
<body>

<p>
È raccomandabile configurare il kernel in modo ché la funzionalità
di software RAID sia compilata direttamente nel kernel piuttosto che
in moduli caricabili.
Dopo aver digitato <c>make menuconfig</c> o <c>make xconfig</c>, si
troveranno le opzioni per le funzionalità RAID nella sezione "Multi-
device support (RAID and LVM)".
Inoltre è consigliabile attivare tutte le opzioni riguardanti funzionalità
RAID compreso "Boot support" e "Auto Detect support". Ciò permetterà
il kernel sia di avviare automaticamente i volumi RAID durante la
procedura d'avvio, sia di creare un file system principale (root file
system).
Ecco un'immagine della schermata di <c>make menuconfig</c>. Le ultime
due opzioni (LVM support) non sono necessarie, anche se l'autore ha
scelto di compilarle nel kernel:
</p>

<figure link="/images/docs/l-raid.gif" 
caption="Configurazione del kernel per RAID"/>

<p>
Dopo aver configurato nella maniera giusta il kernel, questo dovrà
essere compilato ed installato. Dopodiché è necessario riavviare il sistema.
Adesso segue l'installazione della versione più attuale dei raidtools.
</p>

</body>
</section>
<section>
<title>L'installazione dei raidtools</title>
<body>

<note>
<b>Nota del traduttore:</b> La seguente informazione riguardante il
reperimento e l'installazione dei raidtools è obsoleta! Sotto gentoo si
otterrà un migliore risultato eseguendo semplicemente emerge
raidtools
</note>

<p>
Prima di poter installare i raidtools, è necessario di investire un po' di
tempo nella ricerca della versione più attuale. Normalmente questa potrà
essere reperita da <uri link="http://www.kernel.org">kernel.org</uri>.  Colà
si cerchi la più recente versione dell'archivio "raidtools-0.90" (non
"raid0145"!). Attualmente l'archivio è
<path>raidtools-19990824-0.90.tar.gz</path>.
</p>

<p>
Chi ami vivere sul fronte (e chi usa un kernel 2.4.0-test è di sicuro un buon
candidato), può anche scegliere di visitare RedHat (vedi <uri
link="#resources">Risorse</uri>) e scaricare la più attuale versione dei
raidtools. Attualmente è
<path>raidtools-dangerous-0.90-20000116.tar.gz</path>
</p>

<pre caption="Installazione dei raidtools">
# <i>cd raidtools-0.90</i>
# <i>./configure</i>
# <i>make</i>
# <i>make install</i>
</pre>

<pre caption="Esaminare lo stato del sottosistema RAID">
# <i>cat /proc/mdstat</i>
</pre>

</body>
</section>
<section>
<title>Allestimento delle partizioni</title>
<body>

<p>
Al fine di creare volumi RAID, è necessario preparare almeno due
partizioni sui dischi fissi. Per usare RAID-0, le partizioni involte
dovranno essere di eguali dimensioni e trovarsi su dischi fisici
separati.
Sia chiaro a tutti, che i dati su queste partizioni saranno irrevocabilmente
distrutti durante la procedura di allestimento.
</p>

<p>
È consigliabile allestire partizioni che faranno parte di un
volume RAID, con il tipo <c>FD</c>. Ciò permetterà a linux
di riconoscere queste partizioni durante l'avvio del sistema come
facenti parti di un volume RAID ed avviarle automaticamente.
Se le partizioni che compongono una volume RAID non vengono
riconosciute automaticamente dal sistema, sarà necessario avviarle
manualmente digitando <c>raidstart --all</c> dopo ogni avvio di
sistema prima di poter montare i file system dei volumi RAID.
Essendo ciò molto sconveniente, si consiglia di porre attenzione
nel creare le partizioni col tipo corretto.
</p>

</body>
</section>
<section>
<title>Allestimento del file /etc/raidtab</title>
<body>

<p>
La sintassi del file raidtab è abbastanza semplice da capire:
ogni blocco di direttive inizia con un'annotazione <c>raiddev</c>
che specifica quale volume RAID verrà creato. Dopo aver installato
i raidtools, il Makefile avrà creato i nodi di dispositivo da
<path>/dev/md0</path> a <path>/dev/md15</path> cosicché sarà possibile
utilizzarli.
</p>

<p>
Successivamente verrà specificato il numero di partizioni facente
parte del volume RAID con <c>nr-raid-disks</c>. Dopodiché
specificando <c>persistent-superblock 1</c> si otterrà che durante
la creazione del volume RAID un particolare blocco di informazione
contenente la configurazione del volume RAID sarà salvata in ogni
partizione facente parte del volume. Il kernel linux usa
questa informazione al fine di riconoscere ed avviare i volumi
RAID durante l'avvio del sistema. Per questo motivo è importante
assicurarsi che ogni volume RAID creato sia configurato in questo
modo.
</p>

<p>
<c>chunk-size</c> specifica la granularità in kilobyte dei frammenti
di informazione usati per RAID-0. In quest'esempio il volume RAID-0
scriverà le informazioni sulle partizioni di appartenenza in frammenti
di 32K, il che significa che i primi 32K di informazione saranno scritti
su <path>hde1</path>, i secondi su <path>hdg1</path> e così via.
La granularità deve essere specificata anche per volumi in modalità
lineare nonostante che in questo caso questo valore non abbia nessun
significato.
</p>

<p>
Per concludere, andranno specificati i dispositivi facente parte
del volume. Innanzitutto di specificherà il dispositivo della partizione
con una riga <c>device</c> seguita immediatamente da una riga
<c>raid-disk</c> specificante la posizione del dispositivo nel volume
RAID partendo da 0 (zero).
</p>

<p>
Dopo aver creato il file <path>/etc/raidtab</path>, è possibile
procedere alla creazione del volume RAID.
</p>

</body>
</section>
<section>
<title>mkraid e la creazione del filesystem</title>
<body>

<p>
A questo punto le partizioni sono disponibili, il file raidtab è
pronto e al suo posto. Adesso si potrà proseguire a creare la prima
partizione RAID usando il comando <c>mkraid</c>:
</p>

<pre caption="Inizializzare la partizione">
# <i>mkraid /dev/md0</i>
</pre>

<p>
Dopo l'esecuzione di questo comando, il dispositivo <path>/dev/md0</path>
sarà inizializzato ed il volume md0 sarà avviato. Digitando
<c>cat /proc/mdstat</c> sarà possibile vedere uno stato del sistema RAID:
</p>

<pre caption="cat /proc/mdstat">
Personalities : [linear] [raid0] [raid1] [raid5]
read_ahead 1024 sectors
md0 : active raid0 hdg1[1] hde1[0]
      90069632 blocks 32k chunks
 
unused devices: &lt;none&gt;
</pre>

<p>
Perfetto! Il dispositivo RAID è avviato e funzionante. Tutto ciò
che oramai resta da fare è creare un filesystem su di esso. Ciò potrà
essere ottenuto eseguendo il comando <c>mke2fs</c> o il comando
<c>mkreiserfs</c> (RAID-0 e ReiserFS sono un'ottima combinazione!):
</p>

<pre caption="Un volume RAID ext2">
# <i>mke2fs /dev/md0</i>
</pre>

<p>
o
</p>

<pre caption="Un volume RAID ReiserFS">
# <i>mkreiserfs /dev/md0</i>
</pre>

<p>
Adesso il filesystem potrà essere montato:
</p>

<pre caption="Montare un volume RAID">
# <i>mkdir /mnt/raid</i>
# <i>mount /dev/md0 /mnt/raid</i>
</pre>

<p>
<path>/dev/md0</path> potrà essere aggiunto al file fstab come
qualsiasi altra partizione:
</p>

<pre caption="Direttiva in fstab">
/dev/md0      /mnt/raid      reiserfs      defaults        0 0
</pre>

<p>
Se il tipo della partizione è stato corretamente impostato
su <c>FD</c>, il volume sarà riconosciuto durante l'avvio del
sistema e avviato automaticamente.
L'unica cosa che adesso resta da fare, è cominciare ad usare il volume.
Nella seconda parte di quest'articolo verranno approfondite le modalità
più avanzate di software RAID e RAID-1.
</p>

</body>
</section>
<section id="resources">
<title>Risorse</title>
<body>

<ul>
  <li>
		Si legga la <uri link="/doc/en/articles/software-raid-p2.xml">Parte
		2</uri> dell'articolo di Daniel su RAID, nel quale verranno spiegate cosa
		le modalità RAID-1, 4, e 5 possono offrire e come si potrà utilizzarle in
		un ambiente produttivo.
  </li>
  <li>
    Il <uri 
    link="http://www.tldp.org/HOWTO/Software-RAID-HOWTO.html">
    Software-RAID HOWTO</uri> è un'altra eccellente fonte di
    informazione riguardante il software RAID su linux.
  </li>
  <li>
    Se si è interessati a creare un file system root RAID, <uri 
    link="http://www.tldp.org/HOWTO/Boot+Root+Raid+LILO.html">
    Boot+Root+RAID+Lilo Software RAID HOWTO</uri> sarà la documentazione
    adatta.
  </li>
  <li>
    Versioni aggiornate dei raidtools-0.90 si troveranno su <uri 
    link="http://people.redhat.com/mingo/raid-patches/">
    people.redhat.com</uri>.
  </li>
  <li>
    <uri link="http://www.kernel.org">Kernel aggiornati</uri> sono
    disponibili sugli archivi dei kernel linux.
  </li>
  <li>
    La lettura della
    <uri link="/doc/it/articles/linux-kernel-compiling.xml">guida</uri> 
    di Daniel riguardante la compilazione e l'installazione di un kernel
    partendo dai sorgenti, potrà essere utile...
  </li>
  <li>
    Quì si trova il <uri link="http://people.redhat.com/mingo/raidtools/">
    programma raidtools</uri>.
  </li>
  <li>
    E quì si trovano <uri link="http://people.redhat.com/mingo/raid-patches">
    le più aggiornate versioni dei raidtools</uri>.
  </li>
  <li>
    E quì si trovano 
    <uri link="http://linas.org/linux/raid.html">ulteriori consigli
    riguardanti soluzioni RAID per linux</uri>.
  </li>
</ul>

</body>
</section>
</chapter>
</guide>
