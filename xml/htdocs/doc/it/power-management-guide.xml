<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/power-management-guide.xml,v 1.26 2012/02/22 20:57:51 swift Exp $ -->

<guide lang="it">
<title>Guida alla gestione energetica</title>

<author title="Autore">
  <mail link="swift"/>
</author>

<abstract>
Negli ultimi anni, la gestione energetica è diventata una delle caratteristiche
a fare la differenza nella ricerca al laptop perfetto. Ancora una volta, il
sistema operativo deve supportare le varie funzionalità di gestione energetica.
In questa guida, verrà spiegato come configurare l'installazione di Gentoo in
modo da gestire le risorse esose di energia in maniera flessibile e del tutto
automatica.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>5</version>
<date>2011-09-22</date>

<chapter>
<title>Introduzione</title>
<section>
<title>Informazioni su questo documento...</title>
<body>

<p>
Questo documento descriva la configurazione della gestione energetica per il
proprio laptop.
Nonostante alcune delle informazioni contenute in questa guida possano essere
applicate alla gestione energetica dei server, non è intenzione di questo
documento procedere in tale direzione. Si raccomanda la massima attenzione
quando questa configurazione viene applicata ad un sistema diverso dal laptop.
</p>

<p>
Il contenuto della guida verrà focalizzato principalmente su laptop-mode-tools
dato che offre un insieme completo di funzionalità. Ad ogni modo, si farà
riferimento anche ad altri strumenti, i quali potrebbero offrire un approccio
alle singole impostazioni più dettagliato.
In questi casi, sarà necessario disabilitare le caratteristiche di
laptop-mode-tools in modo da non interferire sugli stessi controlli delle
risorse.
</p>

</body>
</section>
<section>
<title>Informazioni su laptop_mode</title>
<body>

<p>
L'impostazione <c>laptop_mode</c> è un parametro interno del kernel volto ad
ottimizzare l'I/O, consentendo all'hard disk di essere spento correttamente (e
non venire riacceso subito dopo a causa delle operazioni in coda).
</p>

</body>
</section>

<section>
<title>Informazioni su laptop-mode-tools</title>
<body>

<p>
Il <e>Laptop Mode Tools</e> è un pacchetto software
(<c>app-laptop/laptop-mode-tools</c>) che consente di ottimizzare le
funzionalità di risparmio energetico. Consente inoltre la gestione
dell'impostazione <c>laptop_mode</c> nel kernel Linux, ma offre ulteriori
caratteristiche rivolte alla personalizzazione di altre funzionalità legate al
risparmio energetico.
</p>

</body>
</section>
</chapter>

<chapter>
<title>Configurazione del kernel Linux</title>
<section>
<title>Configurazione minima del kernel</title>
<body>

<p>
In Portage ci sono differenti versioni del kernel. Quella consigliata è
<c>gentoo-sources</c>, ma se si desidera un supporto avanzato all'ibernazione si
consiglia <c>tuxonice-sources</c>. Per abilitare correttamente le funzionalità
di gestione energetica nel kernel Linux, è necessario abilitare almeno le
seguenti opzioni:
</p>

<pre caption="Configurazione minimale del kernel per la gestione energetica
(Kernel 2.6)">
<![CDATA[
General setup --->
  [*] Configure standard kernel features (expert users) --->

Power management and ACPI options --->
  [*] ACPI (Advanced Configuration and Power Interface) Support --->
    <*> AC Adapter
    <*> Battery
    -*- Button
    -*- Video
    <*> Fan
    <*> Processor
    <*> Thermal Zone
    [*] Power Management Timer Support

  [*] CPU Frequency scaling --->
    [*] CPU Frequency scaling
    <*>   'performance' governor
    <*>   'powersave' governor
    <*>   'userspace' governor
    <*>   'ondemand' governor
    <*>   'conservative' governor
    <*> ACPI Processor P-States driver
]]>
</pre>

<p>
Non dimenticare di abilitare il driver di scaling frequency (modifica della
frequenza) della CPU, posto subito dopo <e>ACPI Processor P-States driver</e>
citato in precedenza.
</p>

<p>
Compilare ed installare il nuovo kernel (se necessario) e riavviare.
</p>

</body>
</section>
<!--
<section id="kernelconfig">
<title>Voci addizionali di configurazione del kernel</title>
<body>

<p>
Nel corso della guida, potrebbero essere suggeriti ulteriori configurazioni del
kernel. Per diminuire il lavoro di manutenzione della guida, e per asssicurarsi
che le impostazioni vengano rilevate correttamente, useremo la notazione di
configurazione più breve. Queste notazioni sono semplici stringhe, come
<c>CONFIG_USB_SUSPEND</c>. Ma in che modo?
</p>

<p>
Si procede nella configurazione del kernel (tramite <c>make menuconfig</c>),
cercando tra le impostazioni di configurazione una voce specifica.
Digitare <c>/</c> durante la configurazione del kernel Linux e digitare
l'impostazione (<c>CONFIG_USB_SUSPEND</c>). Il programma dirà di quale
impostazione si tratta, a cosa serve, dove può essere selezionata (es. da
quale impostazione dipende prima di essere vista), e cosa più importante,
dove può essere trovata.
</p>

<pre caption="Risultato di una operazione di ricerca durante menuconfig">
<![CDATA[Symbol: USB_SUSPEND [=n]
Type  : boolean
Prompt: USB runtime power management (autosuspend) and wakeup
  Defined at drivers/usb/core/Kconfig:93
  Depends on: USB_SUPPORT [=y] && USB [=y] && PM_RUNTIME [=n]
  Location:
    -> Device Drivers
      -> USB support (USB_SUPPORT [=y])
        -> Support for Host-side USB (USB [=y]) ]]>
</pre>

</body>
</section>
-->

</chapter>

<chapter>
<title>Uso di Laptop Mode Tools</title>
<section>
<title>Installazione</title>
<body>
 
<p>
Non è una sorpresa che l'installazione di<e>Laptop Mode Tools</e> avvenga
facilmente tramite <c>emerge laptop-mode-tools</c>.
Tuttavia, questo pacchetto contiene impostazioni aggiuntive attraverso la
configurazione delle USE flag.
Per cui verrà fornito un elenco di USE flag supportate e del loro significato.
</p>

<table>
<tr>
  <th>USE flag</th>
  <th>Descrizione</th>
  <th>Suggerita quando...</th>
</tr>
<tr>
  <ti>acpi</ti>
  <ti>
    Dipende da <c>sys-power/acpid</c> per cui verranno rilevati i cambiamenti nel
    sistema e le funzionalità di risparmio energetico verranno
    abilitate/disabilitate automaticamente.
  </ti>
  <ti>il laptop non è troppo vecchio (~ anno 2003 e successivi)</ti>
</tr>
<tr>
  <ti>apm</ti>
  <ti>
    Dipende da <c>sys-power/apmd</c> per cui verranno rilevati i cambiamenti nel
    sistema e le funzionalità di risparmio energetico verranno
    abilitate/disabilitate automaticamente.
  </ti>
  <ti>il laptop è molto vecchio</ti>
</tr>
<tr>
  <ti>bluetooth</ti>
  <ti>
    Dipende da <c>net-wireless/bluez</c>, consentendo a
    <c>laptop-mode-tools</c> di gestire le impostazioni bluetooth
    (abilitando/disabilitando il servizio in base alla disponibilità della
    batteria)
  </ti>
  <ti>il laptop (ed il kernel) supporta il bluetooth</ti>
</tr>
<tr>
  <ti>scsi</ti>
  <ti>
  Dipende da <c>sys-apps/sdparm</c>, consentendo a <c>laptop-mode-tools</c>di
  gestire i parametri dei dischi SCSI (<e>e non</e>SATA).
  </ti>
  <ti>il laptop usa dischi SCSI</ti>
</tr>
</table>

<p>
Come si può vedere, ci sono due USE flag che sembrano andare in conflitto,
<c>acpi</c> e <c>apm</c>. Come ci si comporta in questi casi?
</p>

<ul>
  <li>
    La use FLAG <c>apm</c> abilita il supporto per <e>Advanced Power
    Management</e>, uno standard (precedente l'anno 2000) per la gestione
    energetica all'interno di un sistema.
  </li>
  <li>
    La use FLAG <c>acpi</c> abilita il supporto per <e>Advanced Configuration
    and Power Interface</e>, il successore di APM. Tutti i laptop più moderni
    supportani ACPI.
  </li>
</ul>

<p>
In base al proprio sistema, ci sarà bisogno di <c>acpi</c> oppure di <c>apm</c>.
Seguendo questa guida, si suppone che il laptop sia sufficientemente recente da
usare ACPI.
</p>

<p>
Dunque, con le USE flag impostate, si procede all'installazione di
<c>laptop-mode-tools</c>.
</p>

<note>
Se è stato impostato USE="acpi", l'installazione richiederà <c>acpid</c>.
Tuttavia, il demone ACPI stabile al momento (2.0.9) non supporta le nuove
interfacce ACPI all'interno del kernel Linux (che fanno uso dell'interfaccia
netlink). Per cui, si raccomanda di effettuare l'unmask di
<c>sys-power/acpid-2.0.12</c> (o superiori). Per maggiori informazioni
sull'unmask dei pacchetti, per favore consultare
<uri link="/doc/it/handbook/handbook-amd64.xml?part=3&amp;chap=3">Combinare
software affidabile e non</uri> nel Manuale Gentoo.
</note>

<pre caption="Installazione di laptop-mode-tools">
# <i>emerge laptop-mode-tools</i>
</pre>

</body>
</section>
<section>
<title>Configurazione</title>
<body>

<p>
Avere <c>laptop-mode-tools</c> installato sul proprio sistema non abilita
automaticamente le funzionalità di risparmio energetico di cui si può avere
bisogno. Per configurare il pacchetto è necessario modificare
<path>/etc/laptop-mode/laptop-mode.conf</path>. Si tratta del file principale di
configurazione per il pacchetto ed è ben descritto (attraverso i commenti).</p>

<p>
Ma non è l'unico file di configurazione con cui lavorare. Il pacchetto Laptop
Mode Tools supporta dei plugin (o moduli), ognuno dei quali ha uno (o più) file
di configurazione. Questi file sono contenuti in
<path>/etc/laptop-mode/conf.d</path> e sono chiamati in base al modulo che
rappresentano (come ad esempio <path>intel-sata-powermgmt.conf</path>.
</p>

<p>
Ora, una delle impostazioni più importanti in ogni file di configurazione
riguarda la gestione da parte di Laptop Mode Tools di alcune impostazioni
particolari. Ciò è importante quando si desidera unire <c>laptop-mode-tools</c>
con altri servizi quali <c>cpufreqd</c>. In questo caso di esempio, sarà
necessario impostare <c>CONTROL_CPU_FREQUENCY=0</c>:
</p>

<pre caption="Modificare /etc/laptop-mode/conf.d/cpufreq.conf">
# <i>nano -w /etc/laptop-mode/conf.d/cpufreq.conf</i>
CONTROL_CPU_FREQUENCY=<i>0</i>
</pre>

<p>
Le sezioni successive saranno di aiuto per configurare <c>laptop-mode-tools</c>
in base alle proprie necessità. Una volta finito, avviare
<c>laptop-mode-tools</c> e assicurarsi che venga eseguito all'avvio.
</p>

<pre caption="Avviare il servizio laptop_mode">
# <i>/etc/init.d/laptop_mode start</i>
# <i>rc-update add laptop_mode default</i>
</pre>

</body>
</section>
<section>
<title>Come funziona laptop-mode-tools</title>
<body>

<p>All'avvio del servizio <c>laptop_mode</c>, il software verifica lo stato in
cui si trova il sistema. Gli stati definiti sono:
</p>

<ul>
  <li>
    <e>Batteria</e>, nei file di configurazione contrassegnato dal prefisso
    <c>BATT_</c>, è attivo quando il sistema funziona da batteria.
  </li>
  <li>
    <e>AC</e>, nei file di configurazione contrassegnato dal prefisso
    <c>AC_</c>, è attivo quando il sistema funziona da corrente elettrica.
  </li>
  <li>
    <e>Laptop Mode</e>, nei file di configurazione contrassegnato dal prefisso
    <c>LM_</c>, è attivo quando <e>laptop_mode</e> è stato attivato
  </li>
  <li>
    <e>No Laptop Mode</e>, nei file di configurazione contrassegnato dal
    prefisso <c>NOLM_</c>, è attivo quando <e>laptop_mode</e> è disabilitato
  </li>
</ul>

<p>
I prefissi <c>AC/BATT_</c> e <c>LM/NOLM_</c> possono essere combinati (per cui è
possibile avere un prefisso <c>AC_LM_</c>).
</p>

<p>
Quando il servizio <c>laptop_mode</c> è stato avviato, esso cambia modalità in
base agli eventi che si verificano (e ovviamente in base alle impostazioni di
configurazione). Ad esempio, l'impostazione
<c>ENABLE_LAPTOP_MODE_ON_BATTERY=1</c> garantirà che il passaggio di laptop mode
tools a <e>laptop_mode</e> avvenga quando si usa la batteria.
In questo caso, verranno utilizzate tutte le impostazioni che iniziano con
<c>LM_</c>, <c>LM_BATT_</c>, <c>BATT_LM</c> e <c>BATT_</c>.
</p>

<p>
Per assicurarsi che le impostazioni non vadano in conflitto, non è consentita la
loro sovrapposizione. Nel prossimo esempio, il primo set (per <c>CPU_MAXFREQ</c>
è valido, mentre il secondo (per <c>CPU_GOVERNOR</c> non lo è.
</p>

<pre caption="Impostazioni in conflitto">
<comment>## Set valido</comment>
BATT_CPU_MAXFREQ=fastest
LM_AC_CPU_MAXFREQ=fastest
NOLM_AC_CPU_MAXFREQ=fastest

<comment>## Set non valido</comment>
BATT_CPU_MINFREQ=fastest
LM_AC_CPU_MINFREQ=fastest
<comment># Il seguente include AC e BATT, ma BATT è già stato
definito</comment>
NOLM_CPU_MINFREQ=fastest
</pre>

</body>
</section>
<section>
<title>Configurazione per la gestione della frequenza per la CPU</title>
<body>

<p>
Il supporto alla gestione della frequenza per la CPU nei laptop mode tools
consente di cambiare le frequenze. Supporta l'impostazione per il governor
(regolatore) della frequenza per la CPU, frequenza minima e frequenza massima.
Il file di configurazione usato è
<path>/etc/laptop-mode/conf.d/cpufreq.conf</path>.
</p>

<p>
Il <e>controllo della frequenza per la CPU</e> è una policy (politica di
gestione) del kernel, la quale definisce come il kernel andrà ad impostare
la frequenza della CPU. I regolatori desiderati sono già stati selezionati;
ora segue un breve riassunto.
</p>

<ul>
  <li>
    <c>performance</c> seleziona sempre la frequenza più alta
  </li>
  <li>
    <c>powersave</c> seleziona sempre la frequenza più bassa
  </li>
  <li>
    <c>userspace</c> non seleziona nulla, ma lascia la decisione all'utente (o
    qualunque processo eseguito dall'utente e che deciderà per l'utente stesso)
  </li>
  <li>
    <c>ondemand</c> aumenta la frequenza della CPU fino alla massima disponibile
    all'aumento del carico
  </li>
  <li>
    <c>conservative</c> aumenta la frequenza della CPU gradualmente all'aumento
    del carico
  </li>
</ul>

<p>
Al passaggio da corrente elettrica o batteria, oppure al laptop mode (che sia
attivato o disattivato), verrà selezionato il regolatore appropriato.
</p>

</body>
</section>
<section>
<title>Configurare la luminosità dello schermo</title>
<body>

<p>
Tramite <path>/etc/laptop-mode/conf.d/lcd-brightness.conf</path> è possibile
delegare ai laptop mode tools la gestione della luminosità del proprio schermo
LCD.
</p>

<p>
Il file al momento usa il file <path>/proc/acpi/video/VID/LCD/brightness</path>
per impostare i valori della luminosità. I kernel più recenti non forniscono più
questo parametro, per cui sarà necessario modificarlo in
<path>/sys/class/backlight/acpi_video0/brightness</path>
</p>

<p>
I valori consentiti sono compresi tra 0 e 15, con 0 ad indicare il valore della
luminosità più basso.
</p>

</body>
</section>
<section>
<title>Configurazione di ulteriori servizi</title>
<body>

<p>
Una funzionalità particolare di <c>laptop-mode-tools</c> è il supporto al
riavvio di specifici servizi (come il logger di sistema) dopo aver sostituito
il relativo file di configurazione. Tutto ciò viene gestito da
<path>/etc/laptop-mode/conf.d/configuration-file-control.conf</path>.
</p>

<p>
Se abilitata, l'applicazione <c>laptop_mode</c> andrà a sostituire un singolo
(o più) file di configurazione dei servizi già citati con lo stesso file, ma
con l'aggiunta del suffisso <path>-nolm-ac</path>, <path>-lm-ac</path> oppure
<path>-batt</path>. 
Ne consegue l'arresto o il riavvio dei servizi appropriati in modo da consentire
l'uso del nuovo file di configurazione.
</p>

</body>
</section>
</chapter>

<chapter>
<title>Usare cpufreqd</title>
<section>
<title>Installazione</title>
<body>

<p>
L'applicazione <c>cpufreqd</c> consente di gestire le frequenze della CPU in
maniera più granulare rispetto a quanto supportato in <c>laptop-mode-tools</c>.
Prima di passare all'installazione di <c>cpufreqd</c>, verranno elencate le USE
flag supportate da questa applicazione.
</p>

<table>
<tr>
  <th>USE flag</th>
  <th>Descrizione</th>
  <th>Suggerita quando...</th>
</tr>
<tr>
  <ti>acpi</ti>
  <ti>
  Dipende da <c>sys-power/acpid</c> per cui verranno rilevati i cambiamenti nel
  sistema e le funzionalità di risparmio energetico verranno
  abilitate/disabilitate automaticamente.
  </ti>
  <ti>il laptop non è troppo vecchio (~ anno 2003 e successivi)</ti>
</tr>
<tr>
  <ti>apm</ti>
  <ti>
  Dipende da <c>sys-power/apmd</c> per cui verranno rilevati i cambiamenti nel
  sistema e le funzionalità di risparmio energetico verranno
  abilitate/disabilitate automaticamente.
  </ti>
  <ti>il laptop è molto vecchio</ti>
</tr>
<tr>
  <ti>lm_sensors</ti>
  <ti>
    Abilita il supporto ai sensori hardware di Linux (tramite
    <c>sys-apps/lm_sensors</c>, consentendo di modificare il profilo in base ai
    risultati del sensore hardware
  </ti>
  <ti>
    Si desidera usare eventi avanzati tramite lm_sensors
  </ti>
</tr>
<tr>
  <ti>nforce2</ti>
  <ti>
    Abilita il supporto a NForce, consentendo a <c>cpufreqd</c> di modificare la
    velocità di clock di NForce FSB e la frequenza della scheda video
  </ti>
  <ti>
    Si possiede una scheda grafica NVidia basata sul chipset NForce
  </ti>
</tr>
<tr>
  <ti>nvidia</ti>
  <ti>
    Abilita il supporto alla configurazione della scheda video NVidia (tramite
    l'interfaccia <e>nvclock</e>), consentendo a <c>cpufreqd</c> di modificare la
    frequenza delle schede video NVidia
  </ti>
  <ti>
    Si possiede una scheda grafica NVidia
  </ti>
</tr>
<tr>
  <ti>pmu</ti>
  <ti>
    Abilita il plugin Power Management Unit di <c>cpufreqd</c>. Ciò consente al
    software di interrogare l'interfaccia Power Supply (alimentazione) del
    kernel Linux, al fine di ottenere informazioni dettagliate sullo stato di
    carica della batteria.
  </ti>
  <ti>
    Il proprio laptop non supporta ACPI o APM
  </ti>
</tr>
</table>

<p>
Le USE flag <c>acpi</c>, <c>apm</c> e <c>pmu</c> vanno in conflitto, per cui è
necessario averne solo una attiva. Se il laptop è sufficientemente recente,
<c>acpi</c> è la scelta migliore. In caso contrario, <c>apm</c> offre quanto
necessario. Quando neanche APM è supportato, provare <c>pmu</c>.
</p>

<p>
Con le USE flag configurate, è possibile installare <c>cpufreqd</c>.
</p>


<pre caption="Installazione di cpufreqd">
# <i>emerge cpufreqd</i>
</pre>

</body>
</section>
<section>
<title>Configurazione</title>
<body>

<p>
L'applicazione <c>cpufreqd</c> monitora lo stato del sistema tramite diversi
plugin. Basandosi sui riscontri ottenuti da questi plugin, andrà a modificare
la policy usata per regolare la frequenza della CPU.
</p>

<p>
<c>cpufreqd</c> può essere configurato modificando
<path>/etc/cpufreqd.conf</path>. Esso contiene tre diverse sezioni:
</p>

<ol>
  <li>
    La sezione <c>[General]...[/General]</c> contiene le informazioni generali
    di configurazione
  </li>
  <li>
    La sezione <c>[Profile]...[/Profile]</c> definisce le policy gestibili dal
    demone <c>cpufreqd</c>. La sezione è molto simile alle informazioni usate
    per la gestione manuale delle policy per la frequenza della CPU tramite
    <c>cpufreq-set</c>
  </li>
  <li>
    La sezione <c>[Rule]...[/Rule]</c> è la colonna portante del demone
    <c>cpufreqd</c>, in quanto definisce le fasi in cui il demone debba passare
    ad un altro profilo.
  </li>
</ol>

<p>
Ecco una breve regola di esempio.
</p>

<pre caption="Regola cpufreqd di esempio">
[Profile]
name=On Demand High
minfreq=40%
maxfreq=100%
policy=ondemand
[/Profile]

[Rule]
name=AC Off - High Power
ac=off
battery_interval=70-100
profile=On Demand High
[/Rule]
</pre>

<p>
Nell'esempio precedente, <c>cpufreqd</c> passerà al profilo <e>On Demand
High</e> (mostrato anche nell'estratto precedente). Questo profilo usa il
regolatore <c>ondemand</c> con una frequenza minima del 40% (in altre parole,
una CPU di 2Ghz vedrà la sua frequenza abbassata a 800Mhz).
</p>

<p>Come si può vedere, l'applicazione <c>cpufreqd</c> offre un approccio più
dettagliato nel modificare la frequenza della CPU. Ma non solo: è possibile
modificare la politica di cambio della frequenza in base ad altri parametri. La
configurazione predefinita include una regola di esempio per vedere un film, o
la necessità di alte performance, a meno che la temperatura della CPU non
non arrivi a livelli elevati.
</p>

<p>
Ora si può avviare il demone cpufreqd. Aggiungerlo ai runlevel <c>default</c> e
<c>battery</c> come mostrato di seguito.
</p>

<pre caption="Avvio di cpufreqd">
# <i>rc-update add cpufreqd default</i>
# <i>/etc/init.d/cpufreqd start</i>
</pre>

</body>
</section>
</chapter>

<chapter>
<title>Risorse</title>
<section>
<title>Strumenti</title>
<body>

<ul>
  <li>
    <uri link="http://samwel.tk/laptop_mode/">Laptop Mode Tools Homepage</uri>,
    include <uri link="http://samwel.tk/laptop_mode/laptop_mode">About laptop
    mode</uri>.
  </li>
  <li>
    <uri link="http://www.lesswatts.org/projects/powertop/">PowerTOP</uri>,
    un'applicazione interattiva che aiuta gli utenti a trovare quali processi
    richiamano più spesso la CPU.
  </li>
</ul>

</body>
</section>
<section>
<title>Articoli e guide</title>
<body>

<ul>
  <li>
    Un articolo di ThinkWiki su
    <uri link="http://www.thinkwiki.org/wiki/How_to_reduce_power_consumption">
    come ridurre il consumo energetico</uri> (su Linux). Questo articolo offre
    un elenco esaustivo di misure possibili da prendere. Tuttavia, si noti che
    laptop mode tools implementa la maggior parte di esse (se configurati
    correttamente).
  </li>
</ul>

</body>
</section>
</chapter>
</guide>
