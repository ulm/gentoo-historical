<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/nano-basics-guide.xml,v 1.11 2007/05/14 20:59:02 scen Exp $ -->

<guide link="/doc/it/nano-basics-guide.xml" lang="it">
<title>Nano: guida minimale</title>

<author title="Redazione"><!-- meekrob@gentoo.org -->
  Sherman Boyd
</author>
<author title="Redazione">
  <mail link="swift@gentoo.org">Sven Vermeulen</mail>
</author>
<author title="Traduzione">
  <mail link="stefanonafets@tiscali.it">Stefano Parravicini</mail>
</author>
<author title="Traduzione">
  <mail link="menegolo_andrea@yahoo.it">Andrea Menegolo</mail>
</author>

<abstract>
Questa guida vuole essere una semplice introduzione a nano con l'obiettivo di
far prendere confidenza con le sue funzioni basilari in modo rapido.
</abstract>

<version>1.6</version>
<date>2006-01-05</date>

<chapter>
<title>Primi passi con Nano</title>
<section>
<title>Scopo</title>
<body>

<p>
Questa guida è stata scritta per insegnare le operazioni basilari di nano, ed è
stata pensata per essere molto concisa. Per avere più informazioni su nano si
può visitare il seguente sito:
</p>

<p>
<uri>http://www.nano-editor.org</uri>
</p>

</body>
</section>
<section>
<title>Aprire e creare file</title>
<body>

<p>
Aprire e creare file con nano è semplice, basta digitare:
</p>

<pre caption="Creare o aprire un file">
# <i>nano filename</i>
</pre>

<p>
Nano è un editor "modeless" (senza una modalità comandi, presente invece in
altri editor come vim, NdT), quindi si può iniziare subito a scrivere per
inserire del testo. Se si sta modificando un file di configurazione come
<path>/etc/fstab</path> è bene usare l'opzione <c>-w</c>, in questo modo:
</p>

<pre caption="Disabilitare il ritorno a capo">
# <i>nano -w /etc/fstab</i>
</pre>

<warn>
È molto, molto importante usare l'opzione <c>-w</c> quando si apre un file di
configurazione. Non farlo potrebbe portare il sistema a non avviarsi o causare
altri problemi poco simpatici (con questa opzione si evita che righe lunghe
vengano spezzate, cosa che non deve accadere nei file di configurazione, NdT).
</warn>

</body>
</section>
<section>
<title>Salvare ed uscire</title>
<body>

<p>
Se si vuole salvare le modifiche apportate al testo, premere <c>Ctrl+O</c>. Per
uscire da nano, digitare <c>Ctrl+X</c>. Se si cerca di uscire da nano dopo aver
apportato delle  modifiche ad un file, verrà chiesto se tali modifiche devono
essere salvate o meno. Premere <c>N</c> per uscire da nano senza salvare,
premere <c>Y</c> (<c>S</c> nella versione italiana) per effettuare il
salvataggio. Verrà quindi chiesto un nome per il file. Scriverlo e premere
<c>Invio</c>.
</p>

<p>
Se per errore è stato confermato il salvataggio del file, si può sempre
annullare l'operazione premendo <c>Ctrl+C</c> quando viene chiesto il nome del
file (si torna così a nano senza aver scritto su disco le modifiche apportate,
NdT).
</p>

</body>
</section>
<section>
<title>Taglia e incolla</title>
<body>

<p>
Per tagliare una singola linea usare il comando <c>Ctrl+K</c> (tenere premuto
<c>Ctrl</c> e poi premere <c>K</c>). La linea sparirà. Per incollarla, muovere
semplicemente il cursore dove si vuole inserirla e premere <c>Ctrl+U</c>. La
linea riapparirà. Per muovere più linee contemporaneamente, basta semplicemente
tagliarle utilizzando <c>Ctrl+K</c> più volte (una volta per ogni riga) e poi
incollarle tutte con una unica pressione di <c>Ctrl+U</c>. L'intero paragrafo
apparirà in qualsiasi posizione si voglia.
</p>

<p>
Se si necessita di un controllo più preciso, è necessario evidenziare il testo
prima di tagliarlo. Posizionare il cursore all'inizio del testo da tagliare.
Premere <c>Ctrl+6</c> (oppure <c>Alt+A</c>). Ora spostare il cursore alla fine
del testo da tagliare: il testo selezionato verrà evidenziato. Se si vuole
annullare la selezione, premere di nuovo <c>Ctrl+6</c>. Premere invece
<c>Ctrl+K</c> per tagliare il testo evidenziato. Usare <c>Ctrl+U</c> per
incollarlo.
</p>

</body>
</section>
<section>
<title>Cercare del testo</title>
<body>

<p>
Cercare una stringa nel testo è facile e più veloce di quanto si possa pensare
(sarà ancora più facile se si pensa a <e>"Where is"</e> anziché a
<e>"Search"</e>). È sufficiente usare il comando <c>Ctrl+W</c>, scrivere la
stringa da cercare e premere <c>Invio</c>. Per cercare di nuovo la stessa
stringa usare la combinazione di tasti <c>Alt+W</c>.
</p>

<note>
Nei testi di aiuto di nano il tasto Ctrl è rappresentato da un segno di
omissione (accento circonflesso, NdT) (<c>^</c>), quindi la combinazione di
tasti <c>Ctrl+W</c> sarà mostrata come <c>^W</c>, e così via. Il tasto Alt è
rappresentato invece da una <c>M</c> (che sta per "Meta"), quindi <c>Alt+W</c>
sarà mostrato come <c>M-W</c>.
</note>

</body>
</section>
<section>
<title>Altre opzioni</title>
<body>

<p>
Se si è interessati a configurare nano, si può leggere il file
<path>/etc/nanorc</path>.
</p>

</body>
</section>
<section>
<title>Note finali</title>
<body>

<p>
È tutto! Grazie a kiyose e a quazion di #gentoo. Ancora, per maggiori
informazioni su nano, si può visitare il sito:
</p>

<p>
<uri>http://www.nano-editor.org</uri>
</p>

</body>
</section>
</chapter>
</guide>
