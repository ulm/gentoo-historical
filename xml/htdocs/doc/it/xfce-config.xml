<?xml version='1.0' encoding='UTF-8'?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/xfce-config.xml,v 1.19 2012/05/27 12:26:24 ago Exp $ -->

<guide lang="it">
<title>Guida alla configurazione di Xfce</title>

<author title="Autore">
  <mail link="nightmorph"/>
</author>
<author title="Traduzione">
  <mail link="morgoni@gmail.com">Lorenzo Morgoni</mail>
</author>
<author title="Traduzione">
  <mail link="scen"/>
</author>

<abstract>
Questa guida fornisce un'esaustiva introduzione a Xfce, un ambiente desktop
veloce, leggero e ricco di interessanti caratteristiche.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>10</version>
<date>2012-05-21</date>

<chapter>
<title>Introduzione</title>
<section>
<title>L'ambiente desktop Xfce</title>
<body>

<p>
<uri link="http://www.xfce.org">Xfce</uri> è un ambiente desktop veloce e
leggero per sistemi operativi Unix-like. È progettato con attenzione alla
produttività e ha notevoli possibilità di personalizzazione pur nel rispetto
delle specifiche <uri link="http://www.freedesktop.org">Freedesktop</uri>.
</p>

<p>
Al contrario di ambienti desktop di maggior peso (come <uri
link="http://www.gnome.org">Gnome</uri> e <uri
link="http://www.kde.org">KDE</uri>), Xfce utilizza molte meno risorse di
sistema. Inoltre esso offre maggior modularità e richiede meno dipendenze;
occupa meno spazio su disco e la sua installazione richiede meno tempo.
</p>

<p>
Questa guida non illustrerà solamente come installare e configurare un ambiente
Xfce minimale, ma verrà fatta anche una panoramica delle opzioni disponibili per
la creazione di un desktop totalmente accessoriato, sempre nel rispetto della
filosofia Xfce: leggero, veloce e modulare.
</p>

<p>
L'ultima parte di questa guida elenca alcuni comandi da eseguire dopo
l'aggiornamento a Xfce 4.8, quindi assicurarsi di seguirli se si sta
aggiornando da una versione precedente.
</p>

</body>
</section>
</chapter>

<chapter>
<title>Installazione di Xfce</title>
<section>
<title>Preliminari</title>
<body>

<p>
Per prima cosa, assicurarsi di aver configurato in modo appropriato Xorg, come
spiegato nella <uri link="/doc/it/xorg-config.xml">Guida alla configurazione di
X server</uri>.
</p>

<p>
Successivamente, controllare accuratamente le proprie flag USE in
<path>/etc/make.conf</path>; in molti casi una buona scelta può essere
<c>USE="-gnome -kde -minimal -qt4 dbus jpeg lock session startup-notification 
thunar udev X"</c>.
</p>

<p>
Ora che le variabili <c>USE</c> in <path>/etc/make.conf</path> sono state 
impostate, è ora di installare Xfce.
</p>

<pre caption="Installare Xfce">
# <i>emerge -avt xfce4-meta</i>
</pre>

<p>
Fatto ciò, aggiungere gli utenti ordinari ai gruppi <c>cdrom</c>, <c>cdrw</c> 
e <c>usb</c>, di modo che essi possano montare ed 
utilizzare periferiche come fotocamere, drive ottici e chiavi USB.
</p>

<pre caption="Aggiungere utenti ai gruppi hardware">
<comment>(Sostituire "username" con il proprio nome utente)</comment>
# <i>for x in cdrom cdrw usb ; do gpasswd -a username $x ; done</i>
</pre>

<p>
Aggiornare le variabili di ambiente:
</p>

<pre caption="Aggiornare le variabili di ambiente">
# <i>env-update &amp;&amp; source /etc/profile</i>
</pre>

<p>
Cì sarà bisogno anche di un terminale grafico per continuare a lavorare con il
proprio nuovo ambiente desktop. <c>x11-terms/terminal</c> è una buona scelta,
in quanto è creato specificatamente per Xfce. Installare Terminal come mostrato:
</p>

<pre caption="Installare Terminal">
# <i>emerge x11-terms/terminal</i>
</pre>

</body>
</section>
</chapter>

<chapter>
<title>Configurazione di Xfce</title>
<section>
<title>Avviare Xfce</title>
<body>

<p>
Ora che Xfce è installato, è possibile impostarlo come ambiente desktop
predefinito per il comando <c>startx</c>. Usciti dalla shell di root, effettuare
il login come utente ordinario.
</p>

<pre caption="Selezione di Xfce come ambiente desktop predefinito">
$ <i>echo "exec startxfce4" > ~/.xinitrc</i>
</pre>

<note>
Se si ha ConsoleKit installato, il proprio <path>~/.xinitrc</path> dovrebbe
invece contenere <c>exec startxfce4 --with-ck-launch</c>, altrimenti alcune
delle proprie applicazioni potrebbero smettere di funzionare. Bisognerà inoltre
aggiungere consolekit al runlevel default lanciando il seguente comando come
utente root: <c>rc-update add consolekit default</c>.
</note>

<p>
Ora si può avviare l'ambiente grafico mediante <c>startx</c>:
</p>

<pre caption="Avviare Xfce">
$ <i>startx</i>
</pre>

<p>
Congratulazioni e benvenuti in Xfce! Come inizio, esplorare un po' l'ambiente
grafico; poi continuare la lettura per configurare Xfce secondo le proprie
esigenze.
</p>

</body>
</section>
<section>
<title>Accesso ai programmi</title>
<body>

<p>
Cliccando col tasto destro sul desktop viene mostrato il menù delle
applicazioni. Se però il desktop è completamente coperto da finestre, ed è
facile che ciò accada, lanciare un programma diventa difficile. Pertanto, una
delle prime personalizzazioni che è utile fare consiste nel porre un comodo menù
di applicazioni sul pannello. Per fare ciò, è sufficiente cliccare col destro
sul pannello stesso e scegliere "Add new item". Scorrendo la lista di scelte
selezionare "Xfce menù". È possibile scegliere in che punto del pannello porre
il menù. Cliccando l'icona, verrà mostrato il menù applicazioni/preferenze, con
la lista per categorie dei programmi installati.
</p>

</body>
</section>
<section>
<title>Sessioni e startup</title>
<body>

<p>
Se sono state installate (o se si intendono installare) le più diffuse
applicazioni Gnome o KDE come <c>k3b</c>, <c>nautilus</c>, <c>kmail</c>,
<c>evolution</c> ecc., occorre assicurarsi che Xfce faccia partire i servizi ad
esse necessari al momento dell'avvio. Dal menù applicazioni procedere verso
Settings --> Sessions &amp; Startup. Dalla scheda "Advanced" selezionare la
relativa casella. Ciò potrebbe incrementare lievemente i tempi di avvio di Xfce,
ma diminuirà i tempi di caricamento delle applicazioni KDE e Gnome.
</p>

<p>
Xfce offre la possibilità di salvare le impostazioni della propria sessione e i
programmi in esecuzione; ciò è consentito dalla scheda "General" del menù
Sessions &amp; Startup. Il salvataggio può essere automatico all'uscita oppure
si può fare in modo che Xfce richieda ogni volta cosa fare. Quest'ultima opzione
è particolarmente utile per annullare velocemente eventuali errori di
configurazione. Per esempio: si è accidentalmente cancellato un pannello? È
sufficiente selezionare "No" alla richiesta di salvataggio della sessione
corrente e al successivo avvio Xfce ripartirà con la configurazione precedente.
Oppure: si desiderano al successivo avvio il browser web, il terminale e il
client email già aperti? Basta salvare la sessione al momento del logout.
</p>

<p>
Ora l'ambiente di base è installato, configurato e funzionante. Continuare la
lettura per conoscere le ulteriori possibilità di personalizzazione.
</p>

</body>
</section>
</chapter>

<chapter>
<title>Applicazioni aggiuntive</title>
<section>
<title>Plugin di pannello</title>
<body>

<p>
In questo capitolo verranno illustrati alcuni plugin e applicazioni per l'uso
quotidiano di Xfce.
</p>

<p>
In Portage sono disponibili molti plugin per il pannello; si può averne una
lista con <c>emerge --search xfce</c>. Per quanto i loro nomi siano abbastanza
autoesplicativi, alcuni richiedono un po' di attenzione, essendo particolarmente
utili. Per utilizzarli, basta usare <c>emerge</c> ed essi verranno aggiunti al
menù "Add new item" disponibile col click destro sul pannello.
</p>

<ul>
  <li>
    <c>xfce4-battery-plugin</c> è perfetto per i computer portatili. Mostra la
    percentuale di batteria disponibile, l'autonomia rimanente, la fonte di
    alimentazione (batteria o alimentatore), lo stato delle ventole, gli avvisi
    e può anche essere configurato per eseguire comandi in concomitanza con i
    diversi stati di alimentazione. Tale funzionalità può ad esempio essere
    usata per porre il portatile in ibernazione quando la batteria è quasi
    esaurita.
  </li>
  <li>
    <c>xfce4-verve-plugin</c> è una linea di comando incorporata nel pannello.
    È un modo veloce per eseguire un comando senza dover aprire un nuovo
    terminale.
  </li>
    <li>
    <c>xfce4-mount-plugin</c> fornisce un comodo metodo per montare i
    dispositivi elencati in <path>/etc/fstab</path> con un semplice click del
    mouse.
  </li>
  <li>
    <c>xfce4-sensors-plugin</c> permette di monitorare i sensori del proprio
    hardware, come la temperatura della CPU, la velocità della ventola,
    temperatura del disco fisso, voltaggio della scheda madre, e molto altro.
  </li>
</ul>

</body>
</section>
<section>
<title>Programmi utili</title>
<body>

<p>
Ora verà effettuato l'<c>emerge</c> di alcune applicazioni e strumenti utili:
<c>xfce4-mixer</c>, <c>xfce4-taskmanager</c>, <c>xfwm4-themes</c>, <c>orage</c>,
<c>leafpad</c>, <c>xfce4-power-manager</c>, <c>x11-terms/terminal</c>, e
<c>thunar</c>.
</p>

<p>
<c>xfce4-mixer</c> serve per controllare il volume della propria scheda audio.
Può essere eseguito anche come applet del pannello, fornendo un accesso veloce
al volume di riproduzione. <c>xfce4-taskmanager</c> visualizza l'elenco di tutti
 i programmi in esecuzione, ed il carico sulla CPU e memoria occupata da ognuno 
di essi. Cliccando con il tasto destro su una voce, è possibile terminare un 
processo impazzito, metterlo in pause o riavviarlo, o perfino alterare la sua
priorità d'esecuzione, in modo da configurare in modo dettagliato l'ammontare
delle sue richieste alle risorse di sistema.
</p>

<p>
<c>xfwm4-themes</c> aggiunge diversi temi per il gestore delle finestre. Se si
vuole abbellire ulteriormente il proprio desktop è possibile aggiungere temi
d'icone più completi come <c>tango-icon-theme</c>.
</p>

<p>
<c>orage</c> è un semplice calendario, <c>leafpad</c> è un editor di testo
minimale ed estremamente veloce,
</p>

<p>
<c>xfce4-power-manager</c> è un'apllicazione per monitorare e gestire l'uso
dell'energia. Questo è molto importante soprattutto per i laptop! La gestione
energetica permette di correggere la luminosità dello schermo, scegliere le
massime prestazioni o le modalità per il risparmio della batteria, ed impostare
le azione di ibernazione, sospensione e spegnimento quando viene richiuso lo
schermo o quando vengono premuti dei pulsanti. È possibile impostare <uri
link="http://goodies.xfce.org/projects/applications/xfce4-power-manager">xfce4-
power-manager</uri> per avvisare quando la propria batteria raggiunge
determinati livelli di carica, o perfino spegnere la propria macchina.
L'applicazione viene fornita con alcuni utili pannelli aggiuntivi per
visualizzare lo stato di carica della batteria, e il controllo della luminosità.
</p>

<p>
<c>x11-term/terminal</c> è molto più configurabile e versatile del seminale
<c>xterm</c>. <c>terminal</c> supporta testo Unicode, pseudotrasparenza e
trasparenza accelerata tramite il compositore incluso in Xfce, e tutto questo
con disponibilità immediata. È sufficiente assicurarsi che l'opzione predefinita
di avvio di terminale del pannello sia <path>/usr/bin/Terminal</path> invece che
<path>xterm</path>. Click col destro sul launcher e "Proprietà" per cambiare il
comando.
</p>

<p>
<c>thunar</c> è il file manager predefinito di Xfce. Veloce e alquanto potente,
supporta diversi plugin - installabili con <c>emerge</c> - per l'aggiunta di
ulteriori funzionalità. Eccole in sintesi:
</p>

<ul>
  <li>
    <c>thunar-archive-plugin</c> permette la creazione e l'estrazione di file di
    archivio usando il tasto destro del mouse e il relativo menù.Fornisce una
    gradevole <uri
    link="http://goodies.xfce.org/projects/thunar-plugins/thunar-archive-plugin">
    interfaccia</uri> per applicazioni grafiche per l'archiviazione come
    <c>xarchiver</c> e <c>file-roller</c>.
  </li>
  <li>
    <c>tumbler</c> permette di visualizzare l'anteprima di alcuni tipi di file
    all'interno di Thunar, per esempio immagini e font.
  </li>
  <li>
    <c>thunar-volman</c> gestisce automaticamente <uri
    link="http://goodies.xfce.org/projects/thunar-plugins/thunar-volman">media e drive
    rimovibili</uri>.
  </li>
</ul>

<p>
Ecco ora alcuni utili applicativi desktop in linea con la filosofia di Xfce.
</p>

<p>
Nonostante la versatilità di <c>leafpad</c> come editor di testo basilare, se si
necessita di un elaboratore di testi completo ma si ritiene OpenOffice "fuori
misura" rispetto alle proprie esigenze, si può installare <c>abiword</c>. <uri
link="http://www.abisource.com">Abiword</uri> è leggero, veloce e completamente
compatibile con i formati di documento standard, anche dei prodotti proprietari.
</p>

<p>
Serve un client email/newsreader meno impegnativo di <c>thunderbird</c> o
<c>evolution</c>? Installare <c>claws-mail</c>.
</p>

<p>
Per un'applicazione di chat, <c>irssi</c> è un client IRC eccellente, leggero
ed estremamente configurabile, funzionante da terminale. Per chi preferisce un
client completo per la maggior parte dei protocolli di chat, si consiglia di
installare <c>pigdin</c>.
</p>

<p>
Per quanto riguarda i lettori per musica e filmati, <c>mplayer</c> e
<uri link="/proj/en/desktop/sound/decibel.xml">decibel-audio-player</uri> sono
lettori completi in grado di riprodurre praticamente ogni formato multimediale
in maniera ottimale.
</p>

<p>
Per finire, il browser web. Praticamente tutti i browser richiedono più risorse
della maggior parte delle altre applicazioni desktop. Ad ogni
modo,<c>firefox</c> e <c>midori</c> sono sempre un'ottima scelta. In 
alternativa, <c>opera</c> si rivela molto performante. Tenere però presente che
<c>opera</c> non è disponibile per tutte le architetture hardware per cui invece
<c>firefox</c> lo è; inoltre, richiede più dipendenze, a meno di non annullarle
con le flag USE.
</p>

<pre caption="Aggiungere un browser web">
<comment>(Installare Mozilla Firefox)</comment>
# <i>emerge firefox</i>
<comment>(Installare Midori)</comment>
# <i>emerge midori</i>
<comment>(Installare Opera)</comment>
# <i>echo "www-client/opera gtk -kde" >> etc/portage/package.use</i>
# <i>emerge opera</i>
</pre>

<p>
Questi erano alcuni suggerimenti su come completare un buon desktop con le
applicazioni più utili; non resta che considerare come sfruttare al meglio la
propria installazione di Xfce.
</p>

</body>
</section>
<section>
<title>Login grafico</title>
<body>

<p>
Si ricorderà che ad installazione conclusa si era aggiunto <c>startxfce4</c> al
file <path>~/.xinitrc</path>; per entrare nel desktop occorreva eseguire
<c>startx</c> dopo il login. Ciò è ottimo se si preferisce un avvio di sistema e
relativo login completamente in ambiente testuale; ma c'è anche la possibilità
di usare un display manager che faccia partire Xfce subito dopo il boot, in modo
da poter fare il login già in ambiente grafico.
</p>

<p>
Per prima cosa, assicurarsi che Xfce venga caricato all'avvio:
</p>

<pre caption="Aggiungere xdm al runlevel di default">
# <i>rc-update add xdm default</i>
</pre>

<p>
Si deve ora scegliere un display manager e impostare la relativa variabile. In
Portage ci sono numerose alternative; nella presente guida verrà preso in
considerazione <uri link="http://slim.berlios.de">SLiM</uri>, il Simple Login
Manager.
</p>

<p>
<c>slim</c> è leggero e rapido, con dipendenze esigue. Perfetto per Xfce!
</p>

<pre caption="Installare SLiM">
# <i>emerge -avt slim</i>
</pre>

<note>
La flag USE <c>branding</c> farà installare il pacchetto <c>slim-theme</c>, che
fornirà una raccolta di temi di login, incluso un tema di Gentoo Linux.
</note>

<p>
Modificare la variabile DISPLAYMANAGER in <path>/etc/conf.d/xdm</path>:
</p>

<pre caption="Modificare /etc/conf.d/xdm">
DISPLAYMANAGER="slim"
</pre>

<p>
<c>slim</c> può avviare automaticamente una sessione Xfce se si aggiunge
XSESSION="Xfce4" a <path>/etc/env.d/90xsession</path>.
</p>


<pre caption="Impostare XSESSION">
# <i>echo XSESSION=\"Xfce4\" > /etc/env.d/90xsession</i>
# <i>env-update &amp;&amp; source /etc/profile</i>
</pre>

</body>
</section>
<section>
<title>Migliorare il proprio desktop</title>
<body>

<p>
La personalizzazione, anche minima, del proprio desktop può richiedere anche
molto tempo. Xfce contiente tutte le opzioni richieste a un ambiente desktop
moderno: antialiasing dei caratteri, schemi di colore, decorazioni delle
finestre, temi e altro ancora. Se ciò non basta, è facile installare temi di
terze parti, icone, temi per i puntatori del mouse e sfondi.
</p>

<p>
Una selezione di sfondi Gentoo in varie risoluzioni è reperibile sul <uri
link="/main/it/graphics.xml">sito web di Gentoo</uri>. Per set di icone e temi
Xfce completi, <uri link="http://www.xfce-look.org/">Xfce-Look</uri> offre
un'ampia collezione. È importante ricordare che ogni pacchetto di terze parti
necessita di essere decompresso e installato nella corretta directory. I set di
icone vanno in <path>/usr/share/icons/</path> e i temi in
<path>/usr/share/themes/</path>; queste directory vanno usate nel caso si voglia
consentire a tutti gli utenti di utilizzare i temi. Individualmente, gli utenti
possono installare temi e icone in <path>~/.themes/</path> e
<path>~/.icons</path>.
</p>

<p>
Se si è installato SLiM come display manager, ci sono un sacco di temi nel
pacchetto <c>slim-themes</c> disponibile in Portage. Inoltre è consigliabile
consultare la <uri link="http://slim.berlios.de/themes01.php">pagina dei
temi</uri> di SLiM per vederne altri ancora. Creare il proprio tema SLiM è
abbastanza semplice; basta leggere il documento <uri
link="http://slim.berlios.de/themes_howto.php">Themes HowTo</uri> (in inglese,
N.d.T.). Gentoo inoltre mette a disposizione un pacchetto <c>slim-themes</c>,
installabile tramite <c>emerge</c>.
</p>

<p>
Per concludere, Xfce ha un proprio compositore per gestire le trasparenze delle
finestre. La relativa opzione si trova in Menu --> Settings --> Window manager.
Le prestazioni migliori si ottengono utilizzando per la propria scheda video i
driver che supportano il rendering hardware accelerato. Assicurarsi di aver
effettuato l'<c>emerge</c> di <c>xfwm4</c> con la USE flag <c>xcomposite</c>. Si
deve poi abilitare la composizione in <path>/etc/x11/xorg.conf</path>
aggiungendo la sezione seguente:
</p>

<pre caption="Abilitare la composizione in xorg.conf">
Section "Extensions"
    Option  "Composite"  "Enable"
EndSection
</pre>

<p>
La configurazione qui illustrata è quella basilare per Xfce e Xorg-X11.
L'impostazione del rendering accelerato via hardware dipende comunque dalle
specifiche schede grafiche e va oltre lo scopo di questa guida. Si invita perciò
alla consultazione delle altre guide nella sezione <uri
link="/doc/it/index.xml?catid=desktop">Documentazione Desktop Gentoo</uri> per
informazioni su come configurare il rendering hardware sulle varie schede
grafiche.
</p>

<p>
Una volta terminata la configurazione del proprio bellissimo desktop Xfce, la
prossima cosa da fare è salvare una sua schermata e condividerla con gli altri!
Installare <c>xfce4-screenshooter</c> e pubblicare le proprie immagini da
qualche parte in modo che tutti le possano ammirare.
</p>

</body>
</section>
</chapter>

<chapter>
<title>Conclusione</title>
<section>
<body>

<p>
Congratulazioni per essere giunti fin qui! È stato installato e configurato un
ambiente desktop veloce che include un'ottima scelta di applicazioni per ogni
esigenza.
</p>

</body>
</section>
<section>
<title>Aggiornamento Xfce</title>
<body>

<p>
Se si sta aggiornando Xfce da una versione inferiore alla 4.8 alla versione
4.8 o successive, sarà necessario rimuovere i propri vecchi profili e
sessioni memorizzati poichè incompatibili con la versione 4.8 (e successive).
Per ciascuno dei propri utenti eseguire i seguenti comandi per rimuovere
i vecchi profili e sessioni incompatibili:
</p>

<pre caption="Rimuovere le vecchie sessioni dalla cache">
$ <i>rm -r ~/.cache/sessions</i>
$ <i>rm -r ~/.config/xfce*</i>
$ <i>rm -r ~/.config/Thunar</i>
</pre>

<p>
Gli utenti saranno accolti con una nuova e brillante interfaccia, ma
perderanno molte delle loro impostazioni personali. Sfortunatamente, che
noi sappiamo, non esiste alcun tool per la migrazione di configurazioni.
</p>

</body>
</section>
<section>
<title>Risorse</title>
<body>

<p>
Per ulteriori suggerimenti sulla configurazione e l'uso di Xfce oppure sulla
scelta di applicazioni per le proprie necessità, consultare:
</p>

<ul>
  <li><uri link="http://forums.gentoo.org">i forum Gentoo</uri></li>
  <li>il canale #xfce su irc.freenode.net</li>
  <li>
    I file di aiuto installati e altra documentazione fornita da Xfce:
    <path>/usr/share/xfce4/doc/C/index.html</path>. Basta puntare il proprio
    browser a tale indirizzo e cominciare a leggere. Ci sono un sacco di
    opzioni di configurazione "nascoste" spiegate in dettaglio nei file di
    aiuto.
  </li>
  <li><uri link="http://www.xfce.org">la pagina web di Xfce</uri></li>
</ul>

</body>
</section>
</chapter>
</guide>
