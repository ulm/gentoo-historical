<?xml version='1.0' encoding='UTF-8'?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/xfce-config.xml,v 1.1 2007/10/23 18:56:32 scen Exp $ -->

<guide link="doc/it/xfce-config-it.xml" lang="it">
<title>Guida alla configurazione di Xfce</title>

<author title="Autore">
  <mail link="nightmorph@gentoo.org">Joshua Saddler</mail>
</author>
<author title="Traduzione">
  <mail link="morgoni@gmail.com">Lorenzo Morgoni</mail>
</author>
<author title="Traduzione">
  <mail link="scen"/>
</author>

<abstract>
Questa guida fornisce un'esaustiva introduzione a Xfce, un ambiente desktop
veloce, leggero e ricco di interessanti caratteristiche.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.9</version>
<date>2007-10-03</date>

<chapter>
<title>Introduzione</title>
<section>
<title>L'ambiente desktop Xfce</title>
<body>

<p>
<uri link="http://www.xfce.org">Xfce</uri> è un ambiente desktop veloce e
leggero per sistemi operativi Unix-like. È progettato con attenzione alla
produttività e ha notevoli possibilità di personalizzazione pur nel rispetto
delle specifiche <uri link="http://www.freedesktop.org">Freedesktop</uri>.
</p>

<p>
Al contrario di ambienti desktop di maggior peso (come Gnome e KDE), Xfce
utilizza molte meno risorse di sistema. Inoltre esso offre maggior modularità e
richiede meno dipendenze; occupa meno spazio su disco e la sua installazione
richiede meno tempo.
</p>

<p>
Questa guida non illustrerà solamente come installare e configurare un ambiente
Xfce minimale, ma verrà fatta anche una panoramica delle opzioni disponibili per
la creazione di un desktop totalmente accessoriato, sempre nel rispetto della
filosofia Xfce: leggero, veloce e modulare.
</p>

<p>
Per concludere, la guida illustrerà come effettuare l'<uri
link="#upgrade">aggiornamento</uri> dalla versione 4.2 alla 4.4.
</p>

</body>
</section>
</chapter>

<chapter>
<title>Installazione di Xfce</title>
<section>
<title>Preliminari</title>
<body>

<p>
Per prima cosa, assicurarsi di aver configurato in modo appropriato Xorg, come
spiegato nella <uri link="/doc/it/xorg-config.xml">Guida alla configurazione di
X server</uri>.
</p>

<p>
Successivamente, controllare accuratamente le proprie flag USE in
<path>/etc/make.conf</path>; in molti casi una buona scelta può essere
<c>USE="dbus -gnome hal startup-notification xscreensaver"</c>.
</p>

<p>
Ora si può installare Xfce.
</p>

<pre caption="Installare Xfce">
# <i>emerge -avt xfce4</i>
</pre>

<p>
Fatto ciò, aggiungere gli utenti ordinari ai gruppi <c>plugdev</c>,
<c>cdrom</c>, <c>cdrw</c> e <c>usb</c>, di modo che essi possano trarre pieno
vantaggio da <c>hal</c> e montare ed utilizzare periferiche come fotocamere,
drive ottici e chiavi USB.
</p>

<pre caption="Aggiungere utenti ai gruppi hardware">
<comment>(Sostituire "username" con il proprio nome utente)</comment>
# <i>for x in plugdev cdrom cdrw usb ; do gpasswd -a username $x ; done</i>
</pre>

<p>
Aggiornare le variabili di ambiente:
</p>

<pre caption="Aggiornare le variabili di ambiente">
# <i>env-update &amp;&amp; source /etc/profile</i>
</pre>

<p>
Avviare <c>hald</c> e aggiungerlo al runlevel di default:
</p>

<pre caption="Avviare hald">
# <i>/etc/init.d/hald start</i>
# <i>rc-update add hald default</i>
</pre>

</body>
</section>
</chapter>

<chapter>
<title>Configurazione di Xfce</title>
<section>
<title>Avviare Xfce</title>
<body>

<p>
Ora che Xfce è installato, è possibile impostarlo come ambiente desktop
predefinito per il comando <c>startx</c>. Usciti dalla shell di root, effettuare
il login come utente ordinario.
</p>

<pre caption="Selezione di Xfce come ambiente desktop predefinito">
$ <i>echo "exec startxfce4" > ~/.xinitrc</i>
</pre>

<p>
Ora si può avviare l'ambiente grafico mediante <c>startx</c>:
</p>

<pre caption="Avviare Xfce">
$ <i>startx</i>
</pre>

<p>
Congratulazioni e benvenuti in Xfce! Come inizio, esplorare un pò l'ambiente
grafico; poi continuare la lettura per configurare Xfce secondo le proprie
esigenze.
</p>

</body>
</section>
<section>
<title>Accesso ai programmi</title>
<body>

<p>
Cliccando col tasto destro sul desktop viene mostrato il menù delle
applicazioni. Se però il desktop è completamente coperto da finestre, ed è
facile che ciò accada, lanciare un programma diventa difficile. Pertanto, una
delle prime personalizzazioni che è utile fare consiste nel porre un comodo menù
di applicazioni sul pannello.
</p>

<p>
Per fare ciò, è sufficiente cliccare col destro sul pannello stesso e scegliere
"Add new item". Scorrendo la lista di scelte selezionare "Xfce menù". È
possibile scegliere in che punto del pannello porre il menù. Cliccando l'icona,
verrà mostrato il menù applicazioni/preferenze, con la lista per categorie dei
programmi installati.
</p>

</body>
</section>
<section>
<title>Sessioni e startup</title>
<body>

<p>
Se sono state installate (o se si intendono installare) le più diffuse
applicazioni Gnome o KDE come <c>k3b</c>, <c>nautilus</c>, <c>kmail</c>,
<c>evolution</c> ecc., occorre assicurarsi che Xfce faccia partire i servizi ad
esse necessari al momento dell'avvio. Dal menù applicazioni procedere verso
Settings --> Sessions &amp; Startup. Dalla scheda "Advanced" selezionare la
relativa casella. Ciò potrebbe incrementare lievemente i tempi di avvio di Xfce,
ma diminuirà i tempi di caricamento delle applicazioni KDE e Gnome.
</p>

<p>
Xfce offre la possibilità di salvare le impostazioni della propria sessione e i
programmi in esecuzione; ciò è consentito dalla scheda "General" del menù
Sessions &amp; Startup. Il salvataggio può essere automatico all'uscita oppure
si può fare in modo che Xfce richieda ogni volta cosa fare. Quest'ultima opzione
è particolarmente utile per annullare velocemente eventuali errori di
configurazione. Per esempio: si è accidentalmente cancellato un pannello? È
sufficiente selezionare "No" alla richiesta di salvataggio della sessione
corrente e al successivo avvio Xfce ripartirà con la configurazione precedente.
Oppure: si desiderano al successivo avvio il browser web, il terminale e il
client email già aperti? Basta salvare la sessione al momento del logout.
</p>

<p>
Ora l'ambiente di base è installato, configurato e funzionante. Continuare la
lettura per conoscere le ulteriori possibilità di personalizzazione.
</p>

</body>
</section>
</chapter>

<chapter>
<title>Applicazioni aggiuntive</title>
<section>
<title>Plugin di pannello</title>
<body>

<p>
In questo capitolo verranno illustrati alcuni plugin e applicazioni per l'uso
quotidiano di Xfce.
</p>

<p>
In Portage sono disponibili molti plugin per il pannello; si può averne una
lista con <c>emerge --search xfce</c>. Per quanto i loro nomi siano abbastanza
autoesplicativi, alcuni richiedono un po' di attenzione, essendo particolarmente
utili. Per utilizzarli, basta usare <c>emerge</c> ed essi verranno aggiunti al
menù "Add new item" disponibile col click destro sul pannello.
</p>

<ul>
  <li>
    <c>xfce4-mount</c> fornisce un comodo metodo per montare i dispositivi
    elencati in <path>/etc/fstab</path> con un semplice click del mouse.
  </li>
  <li>
    <c>xfce4-battery</c> è perfetto per i computer portatili. Mostra la
    percentuale di batteria disponibile, l'autonomia rimanente, la fonte di
    alimentazione (batteria o alimentatore), lo stato delle ventole, gli avvisi
    e può anche essere configurato per eseguire comandi in concomitanza con i
    diversi stati di alimentazione. Tale funzionalità può ad esempio essere
    usata per porre il portatile in ibernazione quando la batteria è quasi
    esaurita.
  </li>
  <li>
    <c>verve</c> è una linea di comando incorporata nel pannello. È un modo
    veloce per eseguire un comando senza dover aprire un nuovo terminale.
  </li>
  <li>
    <c>xfce4-mixer</c> è un controllo volume. Funziona sia con le applicazioni
    ALSA che con quelle OSS.
  </li>
</ul>

<p>
Se non si trova il plugin che occorre tra quelli specificatamente progettati
per Xfce, lo si può cercare nella lista di applet Gnome. Infatti, installando
preventivamente <c>xfce4-xfapplet</c>, si possono installare e utilizzare tutte
le applet di Gnome.
</p>

</body>
</section>
<section>
<title>Programmi utili</title>
<body>

<p>
Xfce comprende alcune utili applicazioni, tra cui <c>thunar</c>,
<c>terminal</c>, <c>orage</c> e <c>mousepad</c>. È da notare tuttavia che le
ultime tre non vengono installate se si compila <c>xfce4</c> con la USE flag
<c>minimal</c>. Sono applicazioni piccole ma molto potenti, perciò è conveniente
averle installate.
</p>

<p>
<c>orage</c> è un semplice calendario, <c>mousepad</c> è un editor di testo
minimale ed estremamente veloce, <c>terminal</c> è molto più configurabile e
versatile di xterm e inoltre supporta testo Unicode, pseudotrasparenza e
trasparenza accelerata tramite il compositore incluso in Xfce, e tutto questo
con disponibilità immediata. È sufficiente assicurarsi che l'opzione predefinita
di avvio di terminale del pannello sia <path>/usr/bin/Terminal</path> invece che
xterm. Click col destro sul launcher e "Proprietà" per cambiare il comando.
</p>

<p>
<c>thunar</c> è il file manager di Xfce. Veloce e alquanto potente, supporta
alcuni plugin - installabili con <c>emerge</c> - per l'aggiunta di ulteriori
funzionalità. Eccole in sintesi:
</p>

<ul>
  <li>
    <c>thunar-archive</c> permette la creazione e l'estrazione di file di
    archivio usando il tasto destro del mouse e il relativo menù. Il suo
    funzionamento è migliorato dall'accoppiata con il nuovo <uri
    link="http://www.foo-projects.org/~benny/projects/thunar-archive-plugin/">
    strumento grafico</uri> per l'archiviazione sviluppato per Xfce,
    <c>xarchiver</c>.
  </li>
  <li>
    <c>thunar-media-tags</c> permette di rinominare in modo intelligente più
    file multimediali alla volta, e consente di <uri
    link="http://thunar.xfce.org/pwiki/projects/thunar-media-tags-plugin">
    modificare</uri> i loro tag, per esempio il tag id3.
  </li>
  <li>
    <c>thunar-thumbnailers</c> fornisce una modalità di <uri
    link="http://goodies.xfce.org/projects/thunar-plugins/thunar-thumbnailers">
    anteprima</uri> per file come immagini e font all'interno di Thunar.
  </li>
  <li>
    <c>thunar-volman</c> gestisce automaticamente <uri
    link="http://foo-projects.org/~benny/projects/thunar-volman">media e drive
    rimovibili</uri>.
  </li>
</ul>

<p>
Ecco ora alcuni utili applicativi desktop in linea con la filosofia di Xfce.
</p>

<p>
Nonostante la versatilità di <c>mousepad</c>, se si necessita di un elaboratore
di testi completo ma si ritiene OpenOffice "fuori misura" rispetto alle proprie
esigenze, si può installare <c>abiword</c>. <uri
link="http://www.abisource.com">Abiword</uri> è leggero, veloce e completamente
compatibile con i formati di documento standard, anche dei prodotti proprietari.
</p>

<pre caption="Aggiungere un elaboratore di testi">
# <i>emerge -avt abiword</i>
</pre>

<p>
Serve un client email/newsreader meno impegnativo di <c>mozilla-thunderbird</c>
o <c>evolution</c>? Installare <c>claws-mail</c>.
</p>

<p>
Per un'applicazione di chat, <c>irssi</c> è un client IRC eccellente, leggero
ed estremamente configurabile, funzionante da terminale. Per chi preferisce un
client completo per la maggior parte dei protocolli di chat, si consiglia di
installare <c>pigdin</c>.
</p>

<p>
Per quanto riguarda i lettori per musica e filmati, <c>mplayer</c> e
<c>audacious</c> sono lettori completi in grado di riprodurre praticamente ogni
formato multimediale in maniera ottimale; sono a disposizione anche plugin
aggiuntivi per ulteriori funzionalità.
</p>

<p>
Per finire, il browser web. Praticamente tutti i browser richiedono più risorse
della maggior parte delle altre applicazioni desktop. Ad ogni modo,
<c>mozilla-firefox</c> (o <c>mozilla-firefox-bin</c>) è sempre un'ottima scelta.
In alternativa, <c>opera</c> si rivela molto performante. Tenere però presente
che <c>opera</c> non è disponibile per tutte le architetture hardware per cui
invece <c>mozilla-firefox</c> lo è; inoltre, richiede più dipendenze, a meno di
non annullarle con le flag USE.
</p>

<pre caption="Aggiungere un browser web">
<comment>(Installare Mozilla Firefox)</comment>
# <i>emerge mozilla-firefox</i>
<comment>(Installare Opera)</comment>
# <i>echo "www-client/opera qt-static" >> etc/portage/package.use</i>
# <i>emerge opera</i>
</pre>

<p>
Questi erano alcuni suggerimenti su come completare un buon desktop con le
applicazioni più utili; non resta che considerare come sfruttare al meglio la
propria installazione di Xfce.
</p>

</body>
</section>
<section>
<title>Login grafico</title>
<body>

<p>
Si ricorderà che ad installazione conclusa si era aggiunto <c>startxfce4</c> al
file <path>~/.xinitrc</path>; per entrare nel desktop occorreva eseguire
<c>startx</c> dopo il login. Ciò è ottimo se si preferisce un avvio di sistema e
relativo login completamente in ambiente testuale; ma c'è anche la possibilità
di usare un display manager che faccia partire Xfce subito dopo il boot, in modo
da poter fare il login già in ambiente grafico.
</p>

<p>
Per prima cosa, assicurarsi che Xfce venga caricato all'avvio:
</p>

<pre caption="Aggiungere xdm al runlevel di default">
# <i>rc-update add xdm default</i>
</pre>

<p>
Si deve ora scegliere un display manager e impostare la relativa variabile. In
Portage ci sono numerose alternative; nella presente guida si considerano
<c>xdm</c> e <c>gdm</c>.
</p>

<p>
<c>xdm</c> è leggero e rapido, ma non molto elegante e non realmente
personalizzabile. Se si vuole installare questo display manager, usare
<c>emerge</c> in questo modo:
</p>

<pre caption="Installare XDM">
# <i>emerge -avt xdm</i>
</pre>

<p>
Modificare la variabile DISPLAYMANAGER in <path>/etc/conf.d/xdm</path>:
</p>

<pre caption="Modificare /etc/conf.d/xdm">
DISPLAYMANAGER="xdm"
</pre>

<p>
<c>xdm</c> può avviare automaticamente una sessione Xfce se si aggiunge
XSESSION="Xfce4" a <path>etc/rc.conf</path>.
</p>

<p>
Come alternativa a <c>xdm</c>, non molto bello a vedersi, prendere in
considerazione <c>gdm</c>. È molto più configurabile e senz'altro esteticamente
migliore. Effettuando l'<c>emerge</c> del pacchetto, si noterà inoltre che le
dipendenze sono minime, certamente molto meno impegnative di quelle richieste da
altri desktop manager.
</p>

<pre caption="Installare GDM">
# <i>emerge -avt gdm</i>
</pre>

<p>
Definire poi la variabile DISPLAYMANAGER in modo che si riferisca a <c>gdm</c>
anziché <c>xdm</c>
</p>

<pre caption="Modificare /etc/conf.d/xdm">
DISPLAYMANAGER="gdm"
</pre>

</body>
</section>
<section>
<title>Migliorare il proprio desktop</title>
<body>

<p>
La personalizzazione, anche minima, del proprio desktop può richiedere anche
molto tempo. Xfce contiente tutte le opzioni richieste a un ambiente desktop
moderno: antialiasing dei caratteri, schemi di colore, decorazioni delle
finestre, temi e altro ancora. Se ciò non basta, è facile installare temi di
terze parti, icone, temi per i puntatori del mouse e sfondi.
</p>

<p>
Una selezione di sfondi Gentoo in varie risoluzioni è reperibile sul <uri
link="/main/it/graphics.xml">sito web di Gentoo</uri>. Per set di icone e temi
Xfce completi, <uri link="http://www.xfce-look.org/">Xfce-Look</uri> offre
un'ampia collezione. È importante ricordare che ogni pacchetto di terze parti
necessita di essere decompresso e installato nella corretta directory. I set di
icone vanno in <path>/usr/share/icons/</path> e i temi in
<path>/usr/share/themes/</path>; queste directory vanno usate nel caso si voglia
consentire a tutti gli utenti di utilizzare i temi. Individualmente, gli utenti
possono installare temi e icone in <path>~/.themes/</path> e
<path>~/.icons</path>.
</p>

<p>
Se si è installato GDM come display manager, dare un'occhiata ai numerosi temi
GDM disponibili su <uri link="http://www.gnome-look.org">Gnome-Look</uri>. Per
installarli vi sono due alternative: decomprimerli e spostarli in
<path>/usr/share/gdm/themes/</path> da linea di comando, oppure eseguire
<c>gdmsetup</c> come utente <c>root</c> e trascinare l'archivio dentro la
finestra di GDM. Sono disponibili anche alcuni <uri
link="http://gnome-look.org/content/show.php?content=20071">temi</uri> Gentoo
<uri link="http://gnome-look.org/content/show.php?content=45575">molto
belli</uri>.
</p>

<p>
Per concludere, Xfce ha un proprio compositore per gestire le trasparenze delle
finestre. La relativa opzione si trova in Menu --> Settings --> Window manager.
Le prestazioni migliori si ottengono utilizzando per la propria scheda video i
driver che supportano il rendering hardware accelerato. Assicurarsi di aver
effettuato l'<c>emerge</c> di <c>xfwm4</c> con la USE flag <c>xcomposite</c>. Si
deve poi abilitare la composizione in <path>/etc/x11/xorg.conf</path>
aggiungendo la sezione seguente:
</p>

<pre caption="Abilitare la composizione in xorg.conf">
Section "Extensions"
    Option  "Composite"  "Enable"
EndSection
</pre>

<p>
La configurazione qui illustrata è quella basilare per Xfce e Xorg-X11.
L'impostazione del rendering accelerato via hardware dipende comunque dalle
specifiche schede grafiche e va oltre lo scopo di questa guida. Si invita perciò
alla consultazione delle altre guide nella sezione <uri
link="/doc/it/index.xml?catid=desktop">Documentazione Desktop Gentoo</uri> per
informazioni su come configurare il rendering hardware sulle varie schede
grafiche.
</p>

</body>
</section>
</chapter>

<chapter id="upgrade">
<title>Aggiornamento</title>
<section>
<title>Aggiornamento dalla versione 4.2 alla 4.4</title>
<body>

<p>
Effettuare l'aggiornamento dalla versione 4.2 alla 4.4 di Xfce non è difficile,
ma neppure così semplice come la maggior parte degli aggiornamenti. Con la
versione 4.4 molti pacchetti obsoleti sono stati dichiarati "deprecati" o le
loro funzionalità sono state incluse nel desktop in un altro modo.
</p>

<p>
Anzitutto eseguire l'aggiornamento del Portage tree (<c>emerge --sync</c>),
dopodiché controllare quali aggiornamenti di Xfce sono disponibili (<c>emerge
-pvtuD world</c>.
</p>

<p>
Si noterà che una serie di pacchetti bloccano l'aggiornamento, dato che molti
pacchetti 4.2 non possono coesistere con i 4.4. La soluzione è in questo caso
abbastanza scontata: disinstallare i pacchetti che causano il blocco, come
descritto nel <uri
link="/doc/it/handbook/handbook-x86.xml?part=2&amp;chap=1">manuale di
Portage</uri> e in <c>man emerge</c>, poi continuare con l'aggiornamento.
</p>

<p>
Successivamente, potrebbe essere necessario ricompilare alcuni pacchetti, ad
esempio le applicazioni collegate a <c>dbus</c>. Se non è già installato,
occorrerà prima installare <c>gentoolkit</c>. Una volta fatto, eseguire:
</p>

<pre caption="Ricompilare i pacchetti">
# <i>revdep-rebuild -p</i>
<comment>(Se vengono mostrati messaggi di "broken packages", eseguire il comando successivo)</comment>
# <i> revdep-rebuild</i>
</pre>

<note>
Per maggiori informazioni, consultare <c>man revdep-rebuild</c> e la <uri
link="/doc/it/gentoolkit.xml">guida di Gentoolkit</uri>.
</note>

<p>
Terminata la ricompilazione, eseguire di nuovo <c>revdep-rebuild -p</c> per
assicurarsi con certezza della consistenza del sistema. Se vi sono ancora
avvisi, continuare a ripetere <c>revdep-rebuild -p</c> e <c>revdep-rebuild</c>
finché non vi sono più messaggi sui "broken packages" (ndT: pacchetti corrotti).
La maggior parte dei problemi di aggiornamento di Xfce derivano da <c>dbus</c>,
dal momento che Xfce si serve di <c>dbus</c> in molte occasioni.
</p>

<p>
Riavviare ora <c>dbus</c> e/o <c>hal</c>.
</p>

<pre caption="Riavviare dbus e hal">
# <i>/etc/init.d/dbus restart</i>
# <i>/etc/init.d/hald restart</i>
</pre>

<p>
Infine, aggiornare l'ambiente.
</p>

<pre caption="Aggiornare le variabili d'ambiente">
# <i>env-update &amp;&amp; source /etc/profile</i>
</pre>

</body>
</section>
<section>
<title>Impostazioni</title>
<body>

<p>
Ora si può iniziare a prendere familiarità con tutte le nuove opzioni presenti
nel nuovo Settings Manager. Particolarmente interessanti sono le opzioni
contenute nella schermata Desktop; Xfce può ora gestire il desktop e porre su di
esso delle icone.
</p>

<p>
Nella schermata Window Manager Tweaks si possono definire il comportamento delle
finestre, gli spazi di lavoro e le trasparenze (se abilitate). Xfce 4.4 ha
lievemente modificato il comportamento predefinito degli spazi di lavoro e del
focus sulla finestra attiva. Se accade che col click su un collegamento in uno
spazio di lavoro il browser venga portato in un altro spazio (o altri
comportamenti similari), provare con l'opzione Settings --> Window Manager
Tweaks --> Focus --> Activate Focus Stealing Prevention.
</p>

<p>
Assicurarsi di leggere la <uri
link="http://www.xfce.org/documentation/">documentazione di Xfce</uri> e di
effettuare il <uri link="http://www.xfce.org/about/tour">tour di Xfce</uri> per
ottenere maggiori informazioni su Xfce 4.4 e sulla sua configurazione.
</p>

</body>
</section>
</chapter>

<chapter>
<title>Conclusioni</title>
<section>
<body>

<p>
Congratulazioni per essere giunti fin qui! È stato installato e configurato un
ambiente desktop veloce che include un'ottima scelta di applicazioni per ogni
esigenza.
</p>

</body>
</section>
<section>
<title>Risorse</title>
<body>

<p>
Per ulteriori suggerimenti sulla configurazione e l'uso di Xfce oppure sulla
scelta di applicazioni per le proprie necessità, consultare:
</p>

<ul>
  <li><uri link="http://forums.gentoo.org">i forum Gentoo</uri></li>
  <li>il canale #xfce su irc.freenode.net</li>
  <li>
    I file di aiuto installati e altra documentazione fornita da Xfce:
    <path>/usr/share/xfce4/doc/C/index.html</path>. Basta puntare il proprio
    browser a tale indirizzo e cominciare a leggere. Ci sono un sacco di
    opzioni di configurazione "nascoste" spiegate in dettaglio nei file di
    aiuto.
  </li>
  <li><uri link="http://www.xfce.org">la pagina web di Xfce</uri></li>
</ul>

</body>
</section>
</chapter>
</guide>