<?xml version='1.0' encoding="UTF-8"?>

<!-- $Header: /var/cvsroot/gentoo/xml/htdocs/doc/it/fluxbox-config.xml,v 1.1 2005/05/04 21:35:12 so Exp $ -->

<!DOCTYPE guide SYSTEM "/dtd/guide.dtd">

<guide link="/doc/it/fluxbox-config.xml" lang="it">

<title>Guida alla configurazione di Fluxbox</title>

<author title="Autore">
  <mail link="smith.jonathan@gmail.com">Jonathan Smith</mail>
</author>

<author title="Traduzione">
  <mail link="posta@massimo.biz">Massimo Canali</mail>
</author>

<abstract>
Questa guida mostra come configurare Fluxbox, il windows manager per X11.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.0 -->
<license/>

<version>1.0.4</version>
<date>2005-04-16</date>

<chapter>
<title>Introduzione</title>
<section>
<title>Introduzione a Fluxbox</title>
<body>

<p>
Per chi non ha confidenza con gli ambienti desktop per Linux, i windows manager
(gestori di finestre, in breve WM) sono programmi che girano sotto X11 e che
gestiscono altre applicazioni con interfaccia grafica. Anche se non sono
strettamente necessari, una sessione di X11 senza un WM è abbastanza brutta a
vedersi e non dispone delle funzioni che vengono comunemente associate a un
moderno ambiente desktop.
</p>

<p>
La filosofia di Fluxbox è molto più minimalista di quella di altri WM come
KDE o GNOME. Se, da una parte, offre le stesse funzioni fondamentali,
dall'altra non offre un file manager, delle icone, un'impostazione con
"menu d'avvio" e applicazioni extra. È comunque possibile implementare una
o più di queste funzioni. Ciò è consentito dalla possibilità di personalizzare
l'ambiente che, d'altra parte, è proprio la filosofia di Gentoo.
</p>

<p>
Questa guida si rivolge a chi non ha mai usato Fluxbox, ai semplici curiosi o
a chi vuole ottenere di più dall'accoppiata Gentoo/Fluxbox. Illustrerà anche
come aggiungere funzionalità (se lo si desidera) mediante applicazioni di terze
parti perfettamente compatibili con Fluxbox.
</p>

<p>
Occorre ricordare che dall'inizio del 2005, XFree86 non è più supportato da
Gentoo Portage. In questa guida, quindi, si assume che il lettore stia usando
Xorg. In caso contrario, con il rischio di non essere sufficientemente
esaustiva, questa guida non si preoccupa di garantire la compatibilità con
XFree. Gentoo raccomanda di passare a Xorg con un <c>emerge xorg-x11</c>.
</p>

</body>
</section>
</chapter>

<chapter>
<title>Installare Fluxbox</title>
<section>
<title>Installazione di base</title>
<body>

<p>
Gentoo fornisce un ebuild per installare con facilità Fluxbox. Gentoo supporta
le flag USE <c>gnome</c> e <c>kde</c> che servono a mantenere la
"compatibilità" con tali WM ma l'esperienza dell'autore non ne indica la
necessità. Se desideri le librerie qt, gtk+, o il supporto KDE/GNOME puoi
tranquillamente aggiungerli. L'autore, per esempio, usa Fluxbox con k3b, il
programma di masterizzazione di KDE.
</p>

<p>
È inoltre necessario un programma che impedisca accessi non autorizzati al
server X; per questo sarebbe meglio emergere <c>xlock</c>. La maggior parte
degli utenti vorrà anche personalizzare lo sfondo; si consiglia quindi di
emergere <c>eterm</c>, che è anche un gradevole terminale per X11.
</p>

<pre caption="Emergere Fluxbox">
# <i>emerge fluxbox xlockmore x11-terms/eterm</i>
</pre>

<p>
Questo è tutto; Fluxbox è installato! Comunque è molto probabile che non
riuscirai a sfruttarlo a dovere con una installazione minimale. Le sezioni
seguenti ti aiuteranno a installare altri pacchetti utili, a configurare
Fluxbox e a usare programmi di terze parti. Tieni presente che si tratta di
passaggi facoltativi, quindi scegli pure solo quelli che ti interessano.
</p>


</body>
</section>
</chapter>
<chapter>
<title>Configurare Fluxbox</title>
<section>
<title>Preparare X11</title>
<body>

<p>
Fluxbox è semplicemente un programma che si appoggia a X11. Se lo desideri,
puoi semplicemente eseguire <c>startx</c> e quindi digitare <c>fluxbox</c>
in un terminale. Si tratta comunque di un procedimento piuttosto noioso.
Se non si desidera avviare direttamente l'interfaccia grafica, è possibile
far caricare automaticamente Fluxbox a X eseguendo, come utente normale, il
codice seguente:
</p>

<pre caption="Personalizzare xinit">
$ <i>echo fluxbox > ~/.xinitrc</i>
</pre>

<p>
Per molti utenti, questa non è ancora la situazione ideale visto che vorranno
sempre usare l'ambiente desktop; è fastidioso eseguire <c>startx</c> per
attivare l'interfaccia grafica ogni volta che si accede al sistema. Per i
meno esperti può anche costituire un rischio per la sicurezza. Se blocchi X11
con <c>xlock</c> ma avvii X11 da console, chiunque possa accedere fisicamente
al computer può passare a quella console, uccidere il processo di X11 e usare
il tuo account. Per evitarlo è necessario eseguire X11 in background oppure
eseguirlo tramite screen, disconnettersi da screen e quindi dalla console,
una procedura comunque noiosa. Usando un gestore di accessi (login manager)
grafico il problema non sussiste più. X11 funzionerà comunque da root, il che
potrebbe essere male. Nel momento in cui scrive, l'autore non è a conoscenza
di eventuali exploit, ma se qualcuno è preoccupato, si consiglia di non usare
X11 oppure di eseguirlo tramite screen. Si tenga presente che questo non è
un problema di Fluxbox, ma di X11.
</p>

<!--
thanks to Josh Nichols for helping cleanup this section. see comment #4 on bug
87330
-->

<p>
Esistono diversi gestori di accesso grafici tra cui scegliere; noi useremo gdm.
Puoi usare un altro gestore di accessi, ma gdm funziona bene con Fluxbox, come
con altri WM tra cui GNOME, KDE o xfce.
</p>

<pre caption="Gestore di accessi">
# <i>emerge gdm</i>
# <i>rc-update add xdm default</i>
</pre>

<impo>
Assicurati di emergere gdm e di aggiungere xdm allo script di avvio e non
il contrario! Scambiarli può creare problemi. Dobbiamo modificare anche un file
di configurazione di sistema:
</impo>

<pre caption="Modificare /etc/rc.conf">
DISPLAYMANAGER="gdm"
</pre>

</body>
</section>
<section>
<title>Temi ed Effetti Grafici</title>
<body>

<p>
Chi desidera un'impostazione veramente minimale può saltare questa sezione.
È comunque buona cosa permettere all'utente di personalizzare l'aspetto del
proprio WM. Verranno installati temi specifici per Fluxbox, i loghi e le
immagini di Gentoo (per qualsiasi WM) e temi che possono essere usati su
qualsiasi WM della famiglia *box.
</p>

<pre caption="Installare stili ed effetti grafici">
# <i>emerge commonbox-styles commonbox-styles-extra \
  fluxbox-styles-fluxmod gentoo-artwork</i>
</pre>

</body>
</section>
<section>
<title>Evidenziare la Sintassi di Fluxbox in Vim</title>
<body>

<p>
Procediamo ora con l'installazione degli schemi colore per la sintassi di
Fluxbox in <c>vim</c>. Questo rende più leggibili i file di configurazione
e inizializzazione di Fluxbox. Si tratta di una piccola estensione per vim e
quindi si consiglia di installarla (a meno che tu non sia utente emacs, nel
qual caso ti raccomando di eseguire <c>emerge -C emacs &amp;&amp; emerge vim
gvim</c> ;-).
</p>

<pre caption="Emergere Fluxbox Syntax">
# <i>emerge fluxbox-syntax</i>
</pre>


</body>
</section>
<section>
<title>Scorciatoie da Tastiera per Fluxbox</title>
<body>

<p>
Fluxbox dispone di una serie piuttosto limitata di scorciatoie da tastiera.
Permette all'utente di passare da un desktop all'altro e niente più. Prima
di apportare le modifiche ci sono un paio di cose da sapere. Nel file di
configurazione dei tasti rapidi  di Fluxbox ci sono dei modificatori
particolari. Mod1 è comunemente conosciuto come il tasto "Alt" e Mod4 è
l'impronunciabile tasto (windows). Control e Shift sono identificati da...
Control e Shift. Per le scorciatoie è meglio usare i tasti Alt/Windows dato
che altri programmi che girano su X11 tendono a usare Control e Shift.
</p>

<p>
Ciò che segue non è obbligatorio, quindi ignora ciò che non ti serve o modifica
soltanto ciò che desideri. Questa guida assume che i programmi citati siano
quelli più comunemente usati; se è il caso, sostituisci il nome del pacchetto
che stai usando a quello qui citato. Per maggiori informazioni puoi consultare
le pagine man di fluxbox.
</p>

<p>
Ora che abbiamo chiarito tutto quanto, lanciamo un editor di testi (come utente
normale), apriamo <path>~/.fluxbox/keys</path> e aggiorniamo queste benedette
scorciatoie!
</p>

<pre caption="Modificare le scorciatoie da tastiera">
<comment># limita l'uso di X11 all'utente corrente</comment>
Mod4 l   :ExecCommand xlock

<comment># apre alcuni programmi mediante le scorciatoie. Sono soltanto esempi,
# giusto per capire come funziona il tutto...</comment>
Mod1 f   :ExecCommand firefox
Mod1 t   :ExecCommand thunderbird
Mod1 o   :ExecCommand oowriter
Mod1 v   :ExecCommand gvim

<comment># Fluxbox non ha nessun controllo per i suoni, è necessaria questa modifica
# (si assume l'uso di alsa. Se usi oss, devi cavartela da solo)</comment>
Mod1 e   :ExecCommand Eterm -name alsa -e alsamixer

<comment># Controllo dei programmi. Rende la vita più semplice...</comment>
Mod1 4   :Close
Mod1 m   :Minimize

<comment># se usi aterm (emerge x11-terms/aterm), puoi aprirne una istanza
# con trasparenza e senza bordi, perfetta con una risoluzione di
# 1024x768, lasciando spazio anche per torsmo. naturalmente puoi personalizzare
# secondo il tuo gusto.</comment>
Mod1 a   :ExecCommand aterm -name aterm -sl 3000 -tr +sb -sr -sk -bg black -fg \
white -fade 90 -bl -tn xterm -fn \
-misc-fixed-medium-r-normal-*-*-120-*-*-c-*-iso8859-15 -g 116x57

<comment># come sopra, ma apre un terminale come utente root. devi ovviamente
# conoscere la password di root per poterlo usare</comment>
Mod1 s   :ExecCommand aterm -name aterm -sl 3000 -tr +sb -sr -sk -bg black -fg \
white -fade 90 -bl -tn xterm -fn \
-misc-fixed-medium-r-normal-*-*-120-*-*-c-*-iso8859-15 -g 116x57 -e su -
</pre>

</body>
</section>
<section>
<title>Monitor di Sistema</title>
<body>

<p>
Qualcuno avrà il desiderio di installare un monitor di sistema che giri sotto
X11. Gkrellm è piuttosto diffuso, ma per mantenere il minimalismo di Fluxbox,
ne installeremo uno più semplice: Torsmo. Se lo desideri puoi usare altri
monitor; esistono tonnellate di guide per installarli.
</p>

<pre caption="Installare Torsmo">
# <i>emerge torsmo</i>
</pre>

<p>
Il file di configurazione predefinito di Torsmo è abbastanza povero, ma puoi
trovare ulteriori informazioni nelle pagine man o nel
<uri link="http://torsmo.sourceforge.net/readme.php">readme</uri>.
</p>

</body>
</section>
<section>
<title>Le Icone</title>
<body>

<p>
Fluxbox non possiede applicazioni per visualizzare icone sul desktop; tutto è
gestito tramite le scorciatoie da tastiera o dal menu del pulsante destro. È
comunque possibile usare un programma di supporto. A dispetto del nome idesk
non ha nulla a che fare con Apple o Mac (per quello che ne sa l'autore).
</p>

<pre caption="Installare idesk">
# <i>emerge idesk</i>
</pre>

<!--
if someone wants to write a better description of idesk, feel free. it would be
appreciated!
-->

<p>
Una volta installato sarà necessario aggiungere le icone. Le icone di idesk
sono gestite dai file di configurazione che si trovano in
<path>~/.ideskrc</path>. Si tratta di un'operazione piuttosto lunga e non può
essere descritta con chiarezza in questa guida. Per maggiori informazioni,
<c>man idesk</c> e un'occhiata alla
<uri link="http://idesk.sourceforge.net/usage.html">guida</uri>.
</p>

</body>
</section>
<section>
<title>Impostare un tema, uno sfondo e uno script di avvio</title>
<body>

<p>
Fluxbox dispone di un certo numero di temi che possono essere impostati tramite
il menu del tasto destro, quindi "Fluxbox menu" e "System Styles". Questi temi
di solito impostano il proprio sfondo che normalmente è a un solo colore oppure
una sfumatura. Molti utenti preferiscono personalizzare lo sfondo e tenerlo
attivo a prescindere dal tema scelto. Per questo dobbiamo modificare altri file
di configurazione di Fluxbox che ne governano la fase di avvio. Lanciamo un
editor di testi e apriamo <path>~/.fluxbox/startup</path>.
</p>

<p>
Se il file esiste già, cancellalo. Aggiungi il codice riportato qui sotto a
un nuovo file, togliendo i commenti, se necessario, e inserendo i valori
opportuni al posto dei TESTI_MAIUSCOLI.
</p>

<pre caption="Modificare gli script di avvio di Fluxbox">
<comment># Script di avvio di Fluxbox

# I programmi che devono rimanere in esecuzione necessitano di
# un "&amp;" alla fine del comando.

# Mostra lo splash-screen di Fluxbox
#fbsetbg -C /usr/share/fluxbox/splash.jpg

# Imposta lo sfondo. È necessario un programma di appoggio
# (si raccomanda x11-terms/eterm)
#bsetbg -f PERCORSO_PER_L_IMMAGINE

# Directory dei font
#xset +fp PERCORSO_PER_LA_DIRECTORY_DEI_FONT

# Avvia il programma che gestisce le icone sul desktop
#idesk &amp;

# Avvia Torsmo
#torsmo &amp;

# Questo DEVE essere l'ultimo comando!</comment>
exec /usr/bin/fluxbox -log ~/.fluxbox/log
</pre>

</body>
</section>
<section>
<title>Configurare i menu</title>
<body>

<p>
L'autore utilizza un editor di testi per creare i menu con la convinzione
che molti gestori di menu introducano troppe voci inutili dimenticando
pacchetti importanti e che abbiano qualche difficoltà con gli stili installati
da Gentoo. Ovviamente non tutti sono daccordo, così, quanto segue, mostra
come usare i due gestori più diffusi.
</p>

<p>
Entrambi i programmi offrono una buona organizzazione, e dopo averli usati è
possibile modificare a mano <path>~/.fluxbox/menu</path> per aggiungere o
eliminare dei pacchetti. Se qualcosa viene eliminato da questo file, non
apparirà più nel menu dell'utente ma il pacchetto rimarrà sul sistema. Il
programma potrà comunque essere lanciato dalla linea di comando.
</p>

<p>
Sul sistema è già disponibile <c>fluxbox-generate_menu</c>, un programma molto
simile a <c>mmaker</c>. Questo programma gestisce meglio gli stili ma non
rileva molte applicazioni. Per usarlo, esegui semplicemente il comando citato.
Per installare e usare <c>mmaker</c>, vedi qui sotto.
</p>

<pre caption="Installare menumaker">
# <i>emerge menumaker</i>
</pre>

<p>
Per usarlo, esegui <c>mmaker Fluxbox</c>. Facciamo notare che viene rilevato un
maggior numero di applicazioni rispetto a <c>fluxbox-generate_menu</c> anche se
alcune delle più importanti vengono ignorate. Ad esempio gaim e xchat.
</p>

</body>
</section>
<section>
<title>Conclusioni</title>
<body>

<p>
Congratulazioni! Fluxbox è ora installato, configurato e pronto all'uso. Per
qualsiasi dubbio o suggerimento puoi inviare una email all'autore oppure puoi
segnalare un bug al <uri link="http://bugs.gentoo.org">Bugzilla</uri> di
Gentoo.
</p>

</body>
</section>
</chapter>
</guide>
