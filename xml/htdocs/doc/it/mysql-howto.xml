<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/doc/it/mysql-howto.xml,v 1.3 2006/01/19 21:18:25 so Exp $ -->

<guide link="/doc/it/mysql-howto.xml" lang="it">
<title>Guida introduttiva per MySQL</title>

<author title="Autore">
  <mail link="chriswhite@gentoo.org">Chris White</mail>
</author>
<author title="Redazione">
  <mail link="fox2mike@gentoo.org">Shyam Mani</mail>
</author>
<author title="Redazione">
  <mail link="neysx@gentoo.org">Xavier Neys</mail>
</author>
<author title="Traduzione">
	Davide Cendron
</author>

<abstract>
Questo documento aiuta un utente a configurare ed usare MySQL.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.3</version>
<date>2005-12-15</date>

<chapter>
<title>Cominciare con MySQL</title>
<section>
<title>Introduzione</title>
<body>

<p>
MySQL è un popolare server di database usato in varie applicazioni. SQL
significa (S)tandard (Q)uery (L)anguage, ed è ciò che MySQL usa per
comunicare con altri programmi. Sovrapposto a questo, MySQL ha la sue
funzioni SQL estese per fornire funzionalità aggiuntive agli utenti. In
questo documento, vedremo come effettuare l'installazione di MySQL,
configurare il database e le tabelle, e creare nuovi utenti. Cominciamo con
l'installazione.
</p>

</body>
</section>
<section>
<title>Installazione di MySQL</title>
<body>

<p>
Per prima cosa assicuratevi di avere installato MySQL nel vostro sistema, Nel
caso abbiate bisogno di specifiche funzionalità da MySQL, controllate di aver
abilitato le opzioni USE richieste che vi aiuteranno a regolare
l'installazione.
</p>

<pre caption="Installare MySQL">
<comment>(Vedere le flag USE disponibili)</comment>
# <i>emerge --pretend --verbose mysql</i>
<comment>(Installare MySQL)</comment>
# <i>emerge mysql</i>
</pre>

<p>
Alla fine dell'installazione, vedrete la notifica seguente:
</p>

<pre caption="messaggio einfo MySQL">
You might want to run:
"emerge --config =dev-db/mysql-[version]"
if this is a new install.
</pre>

<p>
Siccome questa è una nuova installazione, eseguiamo il comando. Dovete premere
<c>INVIO</c> quando richiesto mentre configurate il database MySQL. La
configurazione prepara il database principale di MySQL, contenente le
informazioni amministrative quali i database, le tabelle, gli utenti, i
permessi e altro ancora. La configurazione raccomanda di cambiare la password
di root il prima possibile. Noi lo faremo senza indugiare, altrimenti
c'è il rischio che qualcuno acceda casualmente e comprometta la configurazione
standard del nostro server MySQL.
</p>

<pre caption="Configurazione di MySQL">
# <i>ebuild /var/db/pkg/dev-db/mysql-[version]/mysql-[version].ebuild config</i>
 * MySQL DATADIR is /var/lib/mysql
 * Press ENTER to create the mysql database and set proper
 * permissions on it, or Control-C to abort now...

   Preparing db table
   Preparing host table
   Preparing user table
   Preparing func table
   Preparing tables_priv table
   Preparing columns_priv table
   Installing all prepared tables

   To start mysqld at boot time you have to copy support-files/mysql.server
   to the right place for your system

   PLEASE REMEMBER TO SET A PASSWORD FOR THE MySQL root USER !
   To do so, issue the following commands to start the server
   and change the applicable passwords:
<comment>(Notare le seguenti 3 linee)</comment>
   /etc/init.d/mysql start
   /usr/bin/mysqladmin -u root -h pegasos password 'new-password'
   /usr/bin/mysqladmin -u root password 'new-password'
   Depending on your configuration, a -p option may be needed
   in the last command. See the manual for more details.

<comment>(Qualche informazione di MySQL non inerente in modo specifico agli
ebuild è stata rimossa da qui per mantenere il documento il più consistente
possibile)</comment>

   * For security reasons you should set your MySQL root
   * password as soon as possible.
</pre>

<impo>
Da mysql-4.0.24-r2, le password vengono immesse durante la fase di
configurazione, rendendo l'inserimento della password di root più sicuro.
</impo>

<p>
Lo script di configurazione ha già stampato a video i comandi necessari per
impostare la password di root, non ci resta che eseguirli.
</p>

<pre caption="Impostare la password di root per MySQL">
# <i>/etc/init.d/mysql start</i>
 * Re-caching dependency info (mtimes differ)...
 * Starting mysqld (/etc/mysql/my.cnf) ...        [ ok ]
<comment>(Sostituite nuova-password con la password che
desiderate)</comment>
# <i>/usr/bin/mysqladmin -u root -h localhost password 'nuova-password'</i>
</pre>

<p>
Ora potete testare se la password di root è stata configurata correttamente
provando ad accedere al server MySQL:
</p>

<pre caption="Accesso al server MySQL usando mysql">
$ <i>mysql -u root -h localhost -p</i>
Enter password:
Welcome to the MySQL monitor. Commands end with ; or \g.
Your MySQL connection id is 4 to server version: 4.0.25

Type 'help;' or '\h' for help. Type '\c' to clear the buffer.

mysql&gt;
</pre>

<p>
L'opzione <c>-u</c> imposta l'utente che effettuerà il login. L'opzione
<c>-h</c> imposta l'host. Solitamente equivale a <c>localhost</c> a meno che
non stiate configurando un server remoto. Infine, <c>-p</c> dice al client
mysql che digiterete una password per accedere al database. Osservate il
prompt <c>mysql&gt;</c>. Lì andranno digitati tutti i comandi. Ora che ci
troviamo nel prompt mysql come utenti root, possiamo cominciare ad impostare
il nostro database.
</p>

</body>
</section>
</chapter>

<chapter>
<title>Impostare il database</title>
<section>
<title>Creare un database</title>
<body>

<p>
Abbiamo effettuato il login e viene visualizzato un prompt mysql. Per prima
cosa diamo un'occhiata ai databasi attualmente disponibili, Per fare ciò,
usiamo il comando <c>SHOW DATABASES</c>.
</p>

<pre caption="Visualizzare i database MySQL">
mysql&gt; <i>SHOW DATABASES;</i>
+----------+
| Database |
+----------+
| mysql    |
| test     |
+----------+
2 rows in set (0.09 sec)
</pre>

<impo>
Ricordate che i comandi di MySQL devono terminare con un punto e virgola --
<c>;</c>
</impo>

<p>
Anche se un database di test è già stato creato, andiamo a crearne uno
nostro.  I database si creano usando il comando <c>CREATE DATABASE</c>. Ne
creeremo uno chiamato "gentoo".
</p>

<pre caption="Creare il database gentoo">
mysql&gt; <i>CREATE DATABASE gentoo;</i>
Query OK, 1 row affected (0.08 sec)
</pre>

<p>
La risposta del server ci fa sapere che il comando è stato eseguito senza
nessun errore. In questo caso, è stata modificata 1 riga. Questa modifica è
riferita al database MySQL principale, contenente una lista di tutti i
database. Non preoccupatevi eccessivamente dei dettagli dietro a ciò.
L'ultimo numero indica la velocità con la quale la query è stata eseguita.
Possiamo verificare la creazione del database eseguendo di nuovo il comando
<c>SHOW DATABASES</c>.
</p>

<pre caption="Verificare la creazione del database">
mysql&gt; <i>SHOW DATABASES;</i>
+----------+
| Database |
+----------+
| gentoo   |
| mysql    |
| test     |
+----------+
3 rows in set (0.00 sec)
</pre>

<p>
Il nostro database è stato effettivamente creato. Per poter creare delle
tabelle al suo interno, dobbiamo selezionarlo come database corrente. Per
fare questo, usiamo il comando <c>USE</c>. Il comando <c>USE</c> richiede il
nome del database sul quale desiderate operare. Un'altro modo è specificarlo
sulla riga di comando dopo l'opzione <c>-D</c>. Proseguiamo e selezioniamo il
database "gentoo".
</p>

<pre caption="Selezionare il database">
mysql&gt; <i>USE gentoo;</i>
Database changed
</pre>

<p>
Ora il database corrente è "gentoo", quello che abbiamo precedentemente
creato.  Adesso che lo stiamo usando, possiamo cominciare a creare delle
tabelle e inserirvi qualche informazione.
</p>

</body>
</section>
</chapter>

<chapter>
<title>Lavorare con le tabelle in MySQL</title>
<section>
<title>Creare una tabella</title>
<body>

<p>
Nella struttura di MySQL, ci sono database, tabelle, record e campi. I
Database contengono un insieme di tabelle, le tabelle contengono un insieme
di record, i record contengono un insieme di campi, i quali contengono le
informazioni effettive. Questa struttura permette agli utenti di scegliere
come accedere a queste informazioni. Prima abbiamo avuto a che fare con i
database, adesso lavoriamo con le tabelle. Come prima cosa, possono essere
elencate similmente ai database usando il comando <c>SHOW TABLES</c>. Al
momento non ci sono tabelle nel database "gentoo", come visualizzato
dall'esecuzione del comando:
</p>

<pre caption="Database gentoo vuoto">
mysql&gt; <i>SHOW TABLES;</i>
Empty set (0.00 sec)
</pre>

<p>
È quindi necessario crearle. Per farlo, useremo il comando <c>CREATE
TABLE</c>.  Tuttavia questo comando è abbastanza differente dal semplice
comando <c>CREATE DATABASE</c>. Questo comando richiede una lista di
argomenti. La sintassi è la seguente:
</p>

<pre caption="Sintassi CREATE TABLE">
CREATE TABLE [nome_tabella] ([nome_campo] [tipo_dato_campo]([dimensione]));
</pre>

<p>
<b>nome_tabella</b> è il nome della tabella che vogliamo creare. In questo
caso, andremo a crearne una chiamata <c>developers</c>. Essa conterrà il nome
dello sviluppatore, l'e-mail e l'occupazione. <b>nome_campo</b> conterrà il
nome del campo. Ce ne servono 3 in questo caso: name, email e job.
<b>tipo_data_campo</b> identifica che tipo di informazione verrà memorizzata.
I diversi formati disponibili potrete trovarli su <uri
link="http://dev.mysql.com/doc/mysql/en/column-types.html">MySQL Column
Types Page</uri>. Per i nostri scopi, useremo il tipo di dato <c>VARCHAR</c>
per tutti i campi. <c>VARCHAR</c> è uno dei dei tipi di dato più semplici
nell'utilizzo delle stringhe. <b>dimensione</b> identifica quanti dati può
contenere il singolo campo. In questo caso, useremo 128. Questo significa che
il campo può contenere dati <c>VARCHAR</c> lunghi 128 bytes. Per ora potete
pensarli come 128 caratteri, tuttavia ci sono delle spiegazioni più tecniche
che il sito sopraccitato vi fornirà. Ora che sappiamo come fare, creiamo la
tabella.
</p>

<pre caption="Creare la tabella">
mysql&gt; <i>CREATE TABLE developers ( name VARCHAR(128), email VARCHAR(128), job VARCHAR(128));</i>
Query OK, 0 rows affected (0.11 sec)
</pre>

<p>
La tabella sembra essere stata creata correttamente. Controlliamo con il
comando <c>SHOW TABLES</c>:
</p>

<pre caption="Controllare la creazione della tabella">
mysql&gt; <i>SHOW TABLES;</i>
+------------------+
| Tables_in_gentoo |
+------------------+
| developers       |
+------------------+
1 row in set (0.00 sec)
</pre>

<p>
La nostra tabella viene correttamente elencata. Tuttavia, non riceviamo
alcuna informazione sui tipi di campo che abbiamo impostato. Per ottenere ciò
usiamo il comando <c>DESCRIBE</c> (o <c>DESC</c> in forma abbreviata), che
richiede il nome della tabella come argomento. Guardiamo cosa fornisce per la
tabella "developers".
</p>

<pre caption="Descrizione della tabella 'developers'">
mysql&gt; <i>DESCRIBE developers;</i>
+-------+--------------+------+-----+---------+-------+
| Field | Type         | Null | Key | Default | Extra |
+-------+--------------+------+-----+---------+-------+
| name  | varchar(128) | YES  |     | NULL    |       |
| email | varchar(128) | YES  |     | NULL    |       |
| job   | varchar(128) | YES  |     | NULL    |       |
+-------+--------------+------+-----+---------+-------+
3 rows in set (0.00 sec)
</pre>

<p>
Ci vengono mostrati i differenti campi e la loro tipologia. Inoltre viene
visualizzato qualche attributo extra la cui spiegazione esula dallo scopo di
questa guida. Fate pure riferimento al <uri
link="http://dev.mysql.com/doc/mysql/en/">MySQL Reference Manual</uri> per
ulteriori informazioni. Ora abbiamo una tabella sulla quale lavorare.
Proseguiamo e popoliamola.
</p>

</body>
</section>
<section>
<title>Popolare il nostro database MySQL</title>
<body>

<p>
Popoliamo una tabella (o aggiungiamo dei dati) usando il comando <c>INSERT</c>.
Come il comando <c>CREATE TABLE</c>, esso ha una sintassi specifica:
</p>

<pre caption="Sintassi INSERT">
INSERT INTO tabella (col1, col2, ...) VALUES('valore1', 'valore2', ...);
</pre>

<p>
Questo comando serve ad inserire un record in una tabella. "tabella" contiene
il nome della tabella MySQL nella quale volete inserire le informazioni. Il
nome della tabella può essere seguito dall'elenco delle colonne nelle quali
inserire i dati; infine <c>VALUES()</c> contiene i valori che volete inserire
nella tabella. Potete omettere la lista delle colonne se inserite un valore in
ognuna e se scrivete i valori nello stesso ordine con cui avete definito le
colonne. In questo caso, vogliamo inserire i dati nella tabella "developers".
Inseriamo un record d'esempio:
</p>

<pre caption="Inserire informazioni nella tabella 'developers'">
mysql&gt; <i>INSERT INTO developers VALUES('Joe Smith', 'joesmith@gentoo.org',
'toolchain');</i>
Query OK, 1 row affected (0.06 sec)
<comment>(Se non conoscete l'ordine delle colonne nella tabella o volete
inserire un record incompleto)</comment>
mysql&gt; <i>INSERT INTO developers (job, name) VALUES('outsourced', 'Jane Doe')</i>
Query OK, 1 row affected (0.01 sec)
</pre>

<p>
In base alla risposta del server, sembra che il nostro record sia stato
inserito correttamente. E se volessimo inserire più informazioni invece che
un solo record? E' qui che il comando <c>LOAD DATA</c> entra in gioco. Esso
carica dei record da un file di testo avente tabulazioni come separatori di
campo.  Proviamo a farlo creando un file, nella nostra home directory,
contenente dei record. Chiameremo questo file <path>records.txt</path>. Ecco
un esempio:
</p>

<pre caption="~/records.txt">
John Doe  johndoe@gentoo.org  portage
Chris White  chriswhite@gentoo.org  documentation
Sam Smith  samsmith@gentoo.org  amd64
</pre>

<impo>
Assicuratevi di sapere che dati state trattando. E' molto insicuro usare
<c>LOAD DATA</c> quando si è incerti sul contenuto del file!
</impo>

<p>
Il comando <c>LOAD DATA</c> ha una definizione alquanto allungata, ma noi qui
useremo la forma più semplice.
</p>

<pre caption="Sintassi LOAD DATA">
LOAD DATA LOCAL INFILE '/percorso/al/nome_file' INTO TABLE tabella;
</pre>

<p>
<path>/percorso/al/nome_file</path> è la directory e il nome del file che
verrà usato. "tabella" è il nome della nostra tabella. In questo caso, il
nostro file è <path>~/record.txt</path> e la tabella è "developers".
</p>

<pre caption="Caricare i dati">
mysql&gt; <i>LOAD DATA LOCAL INFILE '~/records.txt' INTO TABLE developers;</i>
Query OK, 3 rows affected (0.00 sec)
Records: 3  Deleted: 0  Skipped: 0  Warnings: 0
</pre>

<impo>
Se doveste incappare in qualunque strano comportamento del comando,
assicuratevi che i campi nel file siano separati da delle tabulazioni. Se
incollate le informazioni nel file da un'altra fonte, le tabulazioni
potrebbero venire convertite in spazi.
</impo>

<p>
Ha funzionato correttamente. Tuttavia questo comando carica semplicemente dei
record, e non dà nessun tipo di controllo su MySQL. Diverse applicazioni web
usano script sql per configurare MySQL in modo facile e veloce. Se volete usare
uno script mysql, dovete eseguire mysql in modalità batch, o effettuare il
source dello script (leggerne il contenuto e far eseguire direttamente i
comandi). Ecco un esempio di esecuzione in modalità batch di mysql:
</p>

<pre caption="MySQL in modalità batch">
$ <i>mysql -u root -h localhost -p &lt; sqlfile</i>
</pre>

<p>
Come con <c>LOAD DATA</c>, controllate cosa fa lo script <path>sqlfile</path>.
<e>Se non lo fate rischiate di compromettere il database!</e> Un altro modo per
eseguire uno script sql è usare il comando <c>SOURCE</c>. Questo comando
eseguirà direttamente comandi mysql contenuti in un file, mentre mysql è in
modalità interattiva. Si effettua il source di uno script sql in questo modo:
</p>

<pre caption="Eseguire uno script sql">
mysql&gt; <i>source sqlfile;</i>
</pre>

<p>
Se un'applicazione web ti richiede di eseguire uno script sql, puoi compiere
l'operazione utilizzando i 2 metodi appena visti. Abbiamo impostato la nostra
tabella, ma ora come facciamo a verificare i campi che contiene? Lo  possiamo
fare cercando nella tabella tramite le Query.
</p>

</body>
</section>
<section>
<title>Visualizzare il contenuto delle tabelle MySQL tramite le Query</title>
<body>

<p>
Le Query sono una delle caratteristiche principali di ogni database SQL. Ci
aiutano a trasformare i dati nelle tabelle in qualcosa di maggiormente
utilizzabile. La maggior parte delle query vengono eseguite con il comando
<c>SELECT</c>. Il comando <c>SELECT</c> è abbastanza complesso, per cui daremo
uno sguardo, in questo documento, solamente alle tre forme principali del
comando.
</p>

<pre caption="Forme di SELECT">
<comment>(Seleziona tutte i record inseriti in una tabella)</comment>
SELECT * FROM tabella;
<comment>(Seleziona determinati record in una tabella)</comment>
SELECT * FROM tabella WHERE campo=valore;
<comment>(Seleziona dei determinati campi)</comment>
SELECT campo1,campo2,campo3 FROM tabella [WHERE campo=valore];
</pre>

<p>
Diamo un rapido sguardo alla prima forma. È relativamente semplice e vi dà una
visione d'insieme della tabella. Proseguiamo ed eseguiamo il comando per vedere
quali dati abbiamo inserito prima.
</p>

<pre caption="Contenuti della tabella">
mysql&gt; <i>SELECT * FROM developers;</i>
+-------------+-----------------------+----------------+
| name        | email                 | job            |
+-------------+-----------------------+----------------+
| Joe Smith   | joesmith@gentoo.org   | toolchain      |
| John Doe    | johndoe@gentoo.org    | portage        |
| Chris White | chriswhite@gentoo.org | documentation  |
| Sam Smith   | samsmith@gentoo.org   | amd64          |
| Jane Doe    | NULL                  | Outsourced job |
+-------------+-----------------------+----------------+
5 rows in set (0.00 sec)
</pre>

<p>
Vediamo sia i dati inseriti tramite <c>INSERT</c> sia quelli inseriti
tramite <c>LOAD DATA</c>. Adesso decidiamo di voler vedere solamente il record
relativo a Chris White. Possiamo farlo con la seconda forma di select, come
mostrato qui di seguito.
</p>

<pre caption="Selezionare un record specifico usando SELECT">
mysql&gt; <i>SELECT * FROM developers WHERE name = 'Chris White';</i>
+-------------+-----------------------+---------------+
| name        | email                 | job           |
+-------------+-----------------------+---------------+
| Chris White | chriswhite@gentoo.org | documentation |
+-------------+-----------------------+---------------+
1 row in set (0.08 sec)
</pre>

<p>
Come previsto, la voce specifica che stavamo cercando è stata selezionata. Ora
decidiamo di voler sapere solo il lavoro della persona e il suo indirizzo
e-mail, non il suo nome. Possiamo farlo con la terza forma di <c>SELECT</c>
mostrata qui sotto:
</p>

<pre caption="Selezionare uno specifico record e specifici campi usando SELECT">
mysql> <i>SELECT email,job FROM developers WHERE name = 'Chris White';</i>
+-----------------------+---------------+
| email                 | job           |
+-----------------------+---------------+
| chriswhite@gentoo.org | documentation |
+-----------------------+---------------+
1 row in set (0.04 sec)
</pre>

<p>
Questo metodo di selezione è molto più semplice da gestire, specialmente per
quantità maggiori di informazioni, come vedremo più avanti. Al momento,
essendo utenti root di mysql, abbiamo permessi illimitati per fare quello che
vogliamo con il database MySQL. In un ambiente server, un utente con questi
privilegi può creare abbastanza problemi. Per controllare chi fa cosa con i
database, impostiamo i privilegi.
</p>

</body>
</section>
</chapter>

<chapter>
<title>Privilegi di MySQL</title>
<section>
<title>Concedere Privilegi con GRANT</title>
<body>

<p>
I Privilegi stabiliscono che tipo di accesso debbano avere gli utenti ai
database, alle tabelle, praticamente a qualsiasi cosa. Al momento nel
database "gentoo" l'account root di MySQL è l'unico che può accedervi, come
stabilito dai suoi permessi. Ora andiamo a creare due utenti piuttosto
generici, "guest" e "admin", i quali accederanno al database "gentoo" e
lavoreranno con le informazioni ivi contenute. L'account guest sarà
limitato. Tutto quello che potrà fare sarà ottenere informazioni dal database.
admin avrà lo stesso livello di controllo di root, ma solo per il database
"gentoo" (non per il database principale "mysql"). Prima di cominciare, diamo
uno sguardo più approfondito a questa forma un pò semplificata del comando
<c>GRANT</c>.
</p>

<pre caption="Sintassi GRANT">
GRANT [privilegi] ON database.* TO '[utente]'@'[host]' IDENTIFIED BY
'[password]';
</pre>

<note>
<c>GRANT</c> è da considerarsi la modalità con la quale creare un utente. Le
ultime versioni di MySQL, tuttavia, contengono una funzione <c>CREATE_USER</c>,
sebbene sia ancora preferibile usare <c>GRANT</c>.
</note>

<p>
Il primo parametro si riferisce ai privilegi che desideriamo assegnare.
Ricordando quello che abbiamo appreso precedentemente, alcuni dei privilegi che
possiamo impostare sono:
</p>

<ul>
  <li><c>ALL</c> - Dà tutti i privilegi di controllo sul database</li>
  <li><c>CREATE</c> - Permette agli utenti di creare tabelle</li>
  <li><c>SELECT</c> - Permette agli utenti di effettuare query su tabelle</li>
  <li><c>INSERT</c> - Permette agli utenti di inserire dati nelle tabelle</li>
  <li><c>SHOW DATABASES</c> - Permette agli utenti di vedere una lista dei
      database
  </li>
  <li><c>USAGE</c> - L'utente non ha privilegi</li>
  <li><c>GRANT OPTION</c> - Permette agli utenti di concedere privilegi</li>
</ul>

<note>
Se state eseguendo MySQL per trasmettere dati ad un'applicazione web,
<c>CREATE</c>,<c>SELECT</c>, <c>INSERT</c> (discussi qui), <c>DELETE</c> e
<c>UPDATE</c> (per ulteriori informazioni leggete la sezione <uri
link="http://dev.mysql.com/doc/mysql/en/grant.html"> MySQL Reference Manual
-GRANT and REVOKE Syntax</uri>) sono gli unici permessi di cui avrete bisogno
nella maggior parte dei casi. Molte persone commettono l'errore di assegnare
tutti i privilegi anche se non è realmente necessario. Controllate con lo
sviluppatore dell'applicazione se tali permessi possono causare problemi con
operazioni di ordine generale.
</note>

<p>
Per il nostro utente admin, useremo ALL. Per l'utente guest, <c>SELECT</c>
sarà sufficiente per l'accesso in sola lettura. "database" è il database sul
quale vogliamo l'utente abbia il permesso. In questo esempio, il database è
"gentoo".  Il simbolo .* significa "tutte le tabelle". Se lo desiderate,
potete applicare gli accessi per tabella. "utente" è il nome dell'utente e
"host" è l'hostname dal quale l'utente accederà. Nella maggior parte dei casi
sarà localhost.  Infine "password" è la password dell'utente. Date queste
informazioni, proseguiamo e creiamo i nostri utenti.
</p>

<pre caption="Creare l'utente admin e guest">
<comment>(admin)</comment>
mysql&gt; <i>GRANT ALL ON gentoo.* TO 'admin'@'localhost' IDENTIFIED BY 'password';</i>
<comment>(guest)</comment>
mysql&gt; <i>GRANT SELECT ON gentoo.* TO 'guest'@'localhost' IDENTIFIED BY 'password';</i>
</pre>

<p>
Adesso che abbiamo impostato gli utenti, testiamoli. Per prima cosa usciamo da
mysql digitando <c>quit</c> al prompt dei comandi:
</p>

<pre caption="Uscire da MySQL">
mysql&gt; <i>quit</i>
</pre>

<p>
Siamo tornati alla console. Ora che gli utenti sono configurati, andiamo avanti
e vediamo che cosa possono fare.
</p>

</body>
</section>
<section>
<title>Testare i Permessi degli Utenti</title>
<body>

<p>
Proveremo ad accedere come utente guest. Attualmente, l'utente guest ha
solamente il privilegio <c>SELECT</c>. Basilarmente si è abilitati a cercare e
nient'altro. Andiamo avanti e accediamo con l'account guest:
</p>

<pre caption="Accedere con l'account guest">
$ <i>mysql -u guest -h localhost -p</i>
Enter password:
Welcome to the MySQL monitor. Commands end with ; or \g.
Your MySQL connection id is 6 to server version: 4.0.25

Type 'help;' or '\h' for help. Type '\c' to clear the buffer.

mysql&gt;
</pre>

<p>
Testiamo le restrizioni dell'utente. Spostiamoci sul database "gentoo":
</p>

<pre caption="Spostarsi sul database 'gentoo'">
mysql&gt; <i>USE gentoo;</i>
Reading table information for completion of table and column names
You can turn off this feature to get a quicker startup with -A

Database changed
</pre>

<p>
Ora facciamo qualcosa non precedentemente ipotizzato. Proviamo a creare
una tabella.
</p>

<pre caption="Creare una tabella con l'utente 'guest'">
mysql&gt; <i>CREATE TABLE test (test VARCHAR(20), foobar VARCHAR(2));</i>
ERROR 1044: Access denied for user: 'guest@localhost' to database 'gentoo'
</pre>

<p>
Come potete vedere, questa funzione fallisce, poichè l'utente non ha l'accesso
appropriato. Tuttavia, un accesso di cui abbiamo l'autorizzazione è la
dichiarazione <c>SELECT</c>. Proseguiamo e proviamo:
</p>

<pre caption="Provare la dichiarazione SELECT">
mysql&gt; <i>SELECT * FROM developers;</i>
+-------------+-----------------------+----------------+
| name        | email                 | job            |
+-------------+-----------------------+----------------+
| Joe Smith   | joesmith@gentoo.org   | toolchain      |
| John Doe    | johndoe@gentoo.org    | portage        |
| Chris White | chriswhite@gentoo.org | documentation  |
| Sam Smith   | samsmith@gentoo.org   | amd64          |
| Jane Doe    | NULL                  | Outsourced job |
+-------------+-----------------------+----------------+
5 rows in set (0.00 sec)
</pre>

<p>
Il comando viene eseguito correttamente, facendoci intravedere le potenzialità
dei permessi sugli utenti. È stato creato pure un account admin, comunque,
per mostrare che perfino gli utenti con privilegi assoluti possono avere
limitazioni. Proseguiamo e usciamo da MySQL ed accediamo come admin.
</p>

<pre caption="Accedere come admin">
mysql&gt; <i>quit</i>
Bye
$ <i>mysql -u admin -h localhost -p</i>
Enter password:
Welcome to the MySQL monitor. Commands end with ; or \g.
Your MySQL connection id is 7 to server version: 4.0.25

Type 'help;' or '\h' for help. Type '\c' to clear the buffer.

mysql&gt;
</pre>

<p>
Per iniziare, proviamo a creare un nuovo database. L'utente admin avrà un
accesso simile all'account root di MySQL, e potrà scegliere di fare qualunque
tipo di modifica al database "gentoo". Questo testerà l'accesso dell'utente
al database MySQL principale. Ricordate che precedentemente abbiamo impostato
i permessi solo su uno specifico database.
</p>

<pre caption="Tentativo di creazione di un nuovo database">
mysql&gt; <i>CREATE DATABASE gentoo2;</i>
ERROR 1044: Access denied for user: 'admin@localhost' to database 'gentoo2'
</pre>

<p>
Effettivamente l'utente admin non può creare database nel database principale
di MySQL, malgrado tutti i permessi che gli abbiamo assegnato sul database
"gentoo". Tuttavia, possiamo ancora usare l'account admin per modificare il
database "gentoo", come mostrato in questo semplice esempio d'inserimento.
</p>

<pre caption="Permessi di admin nel database gentoo">
mysql&gt; <i>USE gentoo;</i>
Reading table information for completion of table and column names
You can turn off this feature to get a quicker startup with -A

Database changed
mysql&gt; <i>INSERT INTO developers VALUES('Bob Simmons',
'bobsimmons@gentoo.org', 'python');</i>
Query OK, 1 row affected (0.08 sec)
</pre>

<p>
L'utente admin può gestire il database a suo piacimento. Talvolta
c'è la necessità di rimuovere qualche permesso utente. Potrebbe essere di un
utente problematico, o di un dipendente andato in pensione. Diamo un'occhiata
su come disabilitare i permessi utente con il comando <c>REVOKE</c>.
</p>

</body>
</section>
<section>
<title>Rimuovere l'accesso utente con il comando REVOKE</title>
<body>

<p>
Il comando <c>REVOKE</c> ci permette di negare l'accesso ad un utente. Possiamo
sia negare un accesso completo, o uno specifico. Difatti, il formato è molto
simile a <c>GRANT</c>
</p>

<pre caption="Sintassi REVOKE">
REVOKE [privilegi] ON database.* FROM '[utente]'@'[host]';
</pre>

<p>
Le opzioni usate qui sono spiegate nella sezione del comando <c>GRANT</c>. In
questa sezione comunque, andremo a negare l'accesso completo ad un utente.
Supponiamo di aver scoperto che l'utente guest sta causando qualche problema di
sicurezza. Decidiamo di revocargli tutti i privilegi. Accediamo come root ed
eseguiamo i comandi necessari:
</p>

<pre caption="Revocare permessi utente">
mysql&gt; <i>REVOKE ALL ON gentoo.* FROM 'guest'@'localhost';</i>
Query OK, 0 rows affected (0.00 sec)
</pre>

<note>
In questo caso l'accesso utente coinvolge solamente un database, di conseguenza
revocare i permessi non è un'operazione problematica. Tuttavia, in casi più
complessi, è preferibile usare *.* invece di gentoo.* per rimuovere l'accesso
utente su tutti i database esistenti.
</note>

<p>
Adesso usciamo e proviamo ad accedere come utenti guest.
</p>

<pre caption="Tentativo di accesso con l'utente guest">
$ <i>mysql -u guest -h localhost -p</i>
Enter password:
Welcome to the MySQL monitor. Commands end with ; or \g.
Youra MySQL connection id is 9 to server version: 4.0.25

Type 'help;' or '\h' for help. Type '\c' to clear the buffer.

mysql&gt;
</pre>

<p>
Sebbene riusciamo ad accedere, l'accesso al database "gentoo" ci è negato.
</p>

<pre caption="Accesso negato all'account guest">
mysql&gt; <i>USE gentoo;</i>
ERROR 1044: Access denied for user: 'guest@localhost' to database 'gentoo'
</pre>

<p>
E così il problematico utente non può più accedere al database "gentoo".
Notate però che può ancora effettuare il login. Questo perchè è rimasto
nell'elenco degli utenti nel database MySQL principale. Guardiamo come si fa
a rimuovere completamente un account tramite <c>DELETE</c> e la tabella
utenti di MySQL.
</p>

</body>
</section>
<section>
<title>Rimuovere gli Account usando DELETE</title>
<body>

<p>
La tabella utenti di MySQL è un elenco di tutti gli utenti e le informazioni
ad essi correlate. Assicuratevi di avere effettuato il login come root.
Procedete e selezionate il database principale di MySQL.
</p>

<pre caption="Selezionare il database mysql principale">
mysql&gt; <i>USE mysql;</i>
Reading table information for completion of table and column names
You can turn off this feature to get a quicker startup with -A

Database changed
mysql&gt;
</pre>

<p>
Ora guardiamo quali sono le tabelle appartenenti al database "mysql":
</p>

<pre caption="Elenco tabelle database mysql">
mysql&gt; <i>SHOW TABLES;</i>
+-----------------+
| Tables_in_mysql |
+-----------------+
| columns_priv    |
| db              |
| func            |
| host            |
| tables_priv     |
| user            |
+-----------------+
6 rows in set (0.00 sec)
</pre>

<p>
La tabella "user" è quella che ci interessa. Comunque essa contiene 30 campi
differenti, rendendola molto difficile da leggere. Per permettere una lettura
migliore, proseguiamo e usiamo la terza versione della dichiarazione
<c>SELECT</c>. I campi che utilizzeremo sono Host e User.
</p>

<pre caption="Trovare il nostro utente 'guest' nella tabella utenti">
mysql&gt; <i>SELECT Host,User FROM user WHERE User = 'guest';</i>
+-----------+-------+
| Host      | User  |
+-----------+-------+
| localhost | guest |
+-----------+-------+
1 row in set (0.00 sec)
</pre>

<p>
Adesso che abbiamo le informazioni, possiamo sbarazzarci dell'utente guest.
Ciò viene fatto con il comando <c>DELETE</c>, avente la sintassi seguente.
</p>

<pre caption="Sintassi DELETE">
DELETE FROM tabella WHERE campo='valore';
</pre>

<p>
Potete notare che il comando <c>DELETE</c> è alquanto simile alla
dichiarazione <c>SELECT</c> nel formato. In questo caso, il campo sarà
"User", e il valore "guest". Verrà eliminato il record nella tabella utenti
relativo all'utente "guest", cancellando definitivamente l'account.
Proseguiamo ed eseguiamo il comando:
</p>

<pre caption="Eliminazione dell'account guest">
mysql&gt; <i>DELETE FROM user WHERE User='guest';</i>
Query OK, 1 row affected (0.07 sec)
<comment>(FLUSH PRIVILEGES è necessario per aggiornare i privilegi)</comment>
mysql&gt; <i>FLUSH PRIVILEGES;</i>
Query OK, 0 rows affected (0.00 sec)
</pre>

<p>
Sembra aver funzionato correttamente. Testiamo il tutto disconnettendoci e
provando ad effettuare il login come utenti guest.
</p>

<pre caption="Tentativo di login come utente guest">
mysql&gt; <i>quit</i>
Bye
$ <i>mysql -u guest -h localhost -p</i>
Enter password:
ERROR 1045: Access denied for user: 'guest@localhost' (Using password: YES)
</pre>

<p>
Il nostro utente è stato definitivamente cancellato!
</p>

</body>
</section>
<section>
<title>Conclusione</title>
<body>

<p>
Sebbene questa guida si focalizzi principalmente nella configurazione di
MySQL tramite riga di comando, c'è la possibilità di utilizzare delle
alternative con interfaccia grafica:
</p>

<ul>
  <li>
		<uri link="http://www.phpmyadmin.net/home_page/">phpMyAdmin</uri> -
		Popolare strumento di amministrazione di MySQL basato su php.
  </li>
  <li>
    <uri
    link="http://sourceforge.net/projects/mysqlnavigator/">mysqlnavigator</uri>
    - Interfaccia QT per MySQL.
  </li>
  <li>
    <uri link="http://gmyclient.sourceforge.net/">gmyclient</uri> - Un client
    MySQL per GNOME.
  </li>
  <li>
	  <uri link="http://www.knoda.org/">knoda</uri> - Un client MySQL per KDE.
  </li>
</ul>

<p>
Con questo termina il tutorial introduttivo a MySQL. Spero vi dia una migliore
comprensione sui fondamenti di MySQL e su come configurare un database. Per
qualsiasi commento a riguardo, contattatemi pure tramite e-mail a
<mail>chriswhite@gentoo.org</mail>.
</p>

</body>
</section>
</chapter>
</guide>
