<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/it/handbook/hb-working-portage.xml,v 1.15 2007/08/26 19:14:57 scen Exp $ -->

<sections>

<abstract>
Questo capitolo spiega i "semplici" passi che un utente dovrebbe conoscere per
mantenere il software del proprio sistema.
</abstract>

<version>1.58</version>
<date>2007-08-23</date>

<section>
<title>Benvenuti in Portage</title>
<body>

<p>
Portage è probabilmente l'innovazione di Gentoo più rilevante nella gestione
software. La grande flessibilità e l'enorme quantità di caratteristiche ne fanno
uno dei migliori programmi per la gestione del software disponibili per Linux.
</p>

<p>
Portage è completamente scritto in <uri
link="http://www.python.org">Python</uri> e <uri
link="http://www.gnu.org/software/bash">Bash</uri> e perciò completamente
visibile agli utenti essendo entrambi linguaggi di scripting.
</p>

<p>
Molti utenti useranno Portage attraverso il tool <c>emerge</c>. Questo capitolo
non è un duplicato delle informazioni disponibili attraverso le pagine man di
emerge. Per avere la lista completa delle opzioni di emerge, consultare la
pagina man:
</p>

<pre caption="Leggere la pagina man di emerge">
# <i>man emerge</i>
</pre>

</body>
</section>

<section>
<title>L'albero del Portage</title>
<subsection>
<title>Gli ebuild</title>
<body>

<p>
Quando si parla di pacchetti si intendono spesso titoli software che sono
disponibili agli utenti Gentoo attraverso l'albero del Portage. L'albero del
Portage è una collezione di file <e>ebuild</e> che contengono tutte le
informazioni necessarie al Portage per manutenere il software (installare,
ricercare,....). Questi ebuild risiedono di default in
<path>/usr/portage</path>.
</p>

<p>
Ogni qualvolta si chiede al Portage di eseguire alcune azioni riguardanti i
titoli software, vengono usati gli ebuild del sistema come base. Diviene, così,
importante aggiornare regolarmente gli ebuild del sistema in modo tale che
Portage sia a conoscenza del nuovo software, degli aggiornamenti, ecc.
</p>

</body>
</subsection>
<subsection>
<title>Aggiornamento dell'albero del Portage</title>
<body>

<p>
L'albero del Portage viene di solito aggiornato con  <uri
link="http://rsync.samba.org">rsync</uri>, una utility per il trasferimento
incrementale di file. L'aggiornameto è realmente semplice dato che il comando
<c>emerge</c> fornisce un'interfaccia per rsync:
</p>

<pre caption="Aggiornamento dell'albero del Portage">
# <i>emerge --sync</i>
</pre>

<p>
Se non si riesce ad usare rsync a causa di un firewall si può aggiornare
l'albero del Portage usando lo snapshot che viene generato giornalmente. Il tool
<c>emerge-webrsync</c> scarica ed installa automaticamente l'ultimo snapshot dai
sistemi Gentoo.
</p>

<pre caption="Eseguire emerge-webrsync">
# <i>emerge-webrsync</i>
</pre>

</body>
</subsection>
</section>

<section>
<title>Manutenzione del software</title>
<subsection>
<title>Ricerca del software</title>
<body>

<p>
La ricerca dei titoli software attraverso l'albero del Portage si esegue
utilizzando la funzione di ricerca di <c>emerge</c>. Di default <c>emerge
--search</c> restituisce i nomi dei pacchetti i cui titoli corrispondono (per
intero o parzialmente) a quelli forniti per la ricerca.
</p>

<p>
Per esempio, dovendo cercare tutti i pacchetti che hanno "pdf" nel loro nome:
</p>

<pre caption="Cercare i pacchetti che contengono pdf nel nome">
$ <i>emerge --search pdf</i>
</pre>

<p>
Se si vuole cercare attraverso la descrizione si può usare l'opzione
<c>--searchdesc</c> ( o <c>-S</c>):
</p>

<pre caption="Cercare i pacchetti che contengono pdf nella descrizione">
$ <i>emerge --searchdesc pdf</i>
</pre>

<p>
Da uno sguardo all'output si nota che vengono fornite diverse informazioni.
I campi sono chiaramente identificativi per cui non si addentrerà ulteriormente
nel loro significato:
</p>

<pre caption="Esempio dell'output di 'emerge --search'">
*  net-print/cups-pdf
      Latest version available: 1.5.2
      Latest version installed: [ Not Installed ]
      Size of downloaded files: 15 kB
      Homepage:    http://cip.physik.uni-wuerzburg.de/~vrbehr/cups-pdf/
      Description: Provides a virtual printer for CUPS to produce PDF files.
      License:     GPL-2
</pre>

</body>
</subsection>
<subsection>
<title>Installazione del software</title>
<body>

<p>
Una volta trovato il titolo del software che interessa, lo si può facilmente
installare con <c>emerge</c> facendolo seguire dal nome del pacchetto. Per
esempio, per installare <c>gnumeric</c>:
</p>

<pre caption="Installare gnumeric">
# <i>emerge gnumeric</i>
</pre>

<p>
Dato che molte applicazioni dipendono da altre ogni tentativo di installare
certi pacchetti software potrebbe portare all'installazione di alcuni pacchetti
aggiuntivi. Se si vuol sapere cosa verrà installato dal Portage quando viene
richiesta un'installazione, si deve aggiungere l'opzione <c>--pretend</c>. Per
esempio:
</p>

<pre caption="Fingere di installare gnumeric">
# <i>emerge --pretend gnumeric</i>
</pre>

<p>
Quando si chiede al Portage di installare un pacchetto, verrà scaricato il
codice sorgente necessario da internet e memorizzato di default in
<path>/usr/portage/distfiles</path>. Il pacchetti verrà quindi estratto,
compilato ed installato. Se si vuole che Portage scarichi solo i sorgenti senza
installarli, aggiungere al comando <c>emerge</c> l'opzione <c>--fetchonly</c>:
</p>

<pre caption="Scaricare il codice sorgente di gnumeric">
# <i>emerge --fetchonly gnumeric</i>
</pre>

</body>
</subsection>
<subsection>
<title>Trovare la documentazione di pacchetti installati</title>
<body>

<p>
Molti pacchetti forniscono la propria documentazione. Alcune volte il flag USE
<c>doc</c> determina se la documentazione del pacchetto verrà installata o no.
Si può controllare l'esistenza di un flag USE <c>doc</c> con il comando
<c>emerge -vp &lt;nome pacchetto&gt;</c>.
</p>

<pre caption="Controllo dell'esistenza di un flag USE doc">
<comment>(Naturalmente, alsa-lib è solamente un esempio.)</comment>
# <i>emerge -vp alsa-lib</i>
[ebuild  N    ] media-libs/alsa-lib-1.0.14_rc1  -debug +doc 698 kB
</pre>

<p>
Si può abilitare o disabilitare il flag USE <c>doc</c> sia globalmente nel file
<path>/etc/make.conf</path> o per pacchetto nel file
<path>/etc/portage/package.use</path>. Si può anche creare una directory
chiamata <path>/etc/portage/package.use</path> e porre la lista in un file.
Il capitolo <uri link="?part=2&amp;chap=2">USE Flag</uri> copre in dettaglio
questo aspetto.
</p>

<p>
Una volta che il pacchetto è stato installato, la sua documentazione viene
generalmente trovata in una sottodirectory col nome del pacchetto nella
directory <path>/usr/share/doc</path>. Si può avere la lista dei file installati
con lo strumento <c>equery</c> che fa parte del <uri
link="/doc/it/gentoolkit.xml">pacchetto</uri> <c>app-portage/gentoolkit</c> .
</p>

<pre caption="Trovare la documentazione di un pacchetto">
# <i>ls -l /usr/share/doc/alsa-lib-1.0.14_rc1</i>
total 28
-rw-r--r--  1 root root  669 May 17 21:54 ChangeLog.gz
-rw-r--r--  1 root root 9373 May 17 21:54 COPYING.gz
drwxr-xr-x  2 root root 8560 May 17 21:54 html
-rw-r--r--  1 root root  196 May 17 21:54 TODO.gz

<comment>(Alternativamente, usare equery per localizzare file che interessano:)</comment>
# <i>equery files alsa-lib | less</i>
media-libs/alsa-lib-1.0.14_rc1
* Contents of media-libs/alsa-lib-1.0.14_rc1:
/usr
/usr/bin
/usr/bin/alsalisp
<comment>(output troncato)</comment>
</pre>

</body>
</subsection>
<subsection>
<title>Rimozione del software</title>
<body>

<p>
Se si vuole rimuovere un pacchetto dal sistema, usare <c>emerge --unmerge</c>.
Questo comando rimuoverà tutti i file installati dal pacchetto <e>eccetto</e> i
file di configurazione che sono stati alterati dopo l'installazione. In questo
modo si permette di continuare a lavorare con il pacchetto nel caso si decidesse
di installarlo nuovamente.
</p>

<p>
<brite>Attenzione</brite>: Portage <e>non</e> controllerà se il  pacchetto che
si vuole rimuovere sia richiesto da un altro pacchetto. Verrà solo emesso un
avviso del fatto che la rimozione di pacchetti importanti potrebbe danneggiare
il sistema.
</p>

<pre caption="Rimozione di gnumeric">
# <i>emerge --unmerge gnumeric</i>
</pre>

<p>
Quando si rimuove un pacchetto dal sistema, le sue dipendenze saranno lasciate.
Per far trovare al Portage tutte le dipendenze che potrebbero essere rimosse,
usare la funzionalità <c>--depclean</c> di <c>emerge</c>. Se ne parlerà in
seguito.
</p>

</body>
</subsection>
<subsection>
<title>Aggiornare il software</title>
<body>

<p>
Per mantenere il sistema in perfetta forma (e non solo con gli ultimi
aggiornamenti sulla sicurezza) si dovrà mantenere aggiornato il sistema
regolarmente. Dato che Portage controlla gli ebuild dell'albero del Portage si
dovrà prima aggiornare l'albero. Quindi, si potrà aggiornare il sistema con
<c>emerge --update world</c>. Nell'esempio che segue, verrà utilizzato il
parametro  <c>--ask</c> che istruisce il Portage a visualizzare la lista dei
pacchetti da aggiornare e la richiesta se si vuole continuare:
</p>

<pre caption="Aggiornare il sistema">
# <i>emerge --update --ask world</i>
</pre>

<p>
Portage cercherà quindi le nuove versioni delle applicazioni installate.
Verranno comunque verificate solo le versioni per le applicazioni che si sono
esplicitamente installate (cioè le applicazioni elencate in
<path>/var/lib/portage/world</path>) e non le dipendenze. Se si vuole aggiornare
ogni singolo pacchetto del sistema, occorre aggiungere l'argomento
<c>--deep</c>:
</p>

<pre caption="Aggiornare l'intero sistema">
# <i>emerge --update --deep world</i>
</pre>

<p>
Dato che aggiornamenti che riguardano la sicurezza possono essere correlati a
pacchetti che non si sono esplicitamente installati nel sistema (ma che sono
stati installati quali dipendenze di altri programmi), si raccomanda di eseguire
questo comando una volta ogni tanto.
</p>

<p>
Se è stato alterato qualche <uri link="?part=2&amp;chap=2">USE flag</uri> si può
aggiungere l'opzione <c>--newuse</c>. Portage verificherà se la modifica
richiede l'installazione di nuovi pacchetti o la ricompilazione di quelli
esistenti:
</p>

<pre caption="Eseguire un aggiornamento completo">
# <i>emerge --update --deep --newuse world</i>
</pre>

</body>
</subsection>
<subsection>
<title>Metapacchetti</title>
<body>

<p>
Alcuni pacchetti presenti nell'albero del Portage non hanno un contenuto reale
ma sono usati per installare una collezione di pacchetti. Per esempio, il
pacchetto <c>kde</c> installa un ambiente KDE sul sistema ricercando tra i vari
pacchetti legati al KDE come dipendenze.
</p>

<p>
La rimozione di un tale pacchetto dal sistema usando <c>emerge --unmerge</c>,
non avrà successo dato che le numerose dipendenze rimarranno sul sistema.
</p>

<p>
Portage ha anche la funzionalità di rimozione delle dipendenze orfane, ma dato
che la disponibilità del software è dinamicamente dipendente, occorre prima
aggiornare completamente l'intero sistema, includendo, se ci sono state, le
modifiche alle flag USE. Quindi sarà possibile eseguire <c>emerge --depclean</c>
per rimuovere le dipendenze orfane. Fatto ciò, ci sarà bisogno di ricompilare le
applicazioni che erano dinamicamente linkate al software rimosso ma non più
richiesto.
</p>

<p>
Tutto ciò può essere fatto con un seguenti tre comandi:
</p>

<pre caption="Rimozione delle dipendenze orfane">
# <i>emerge --update --deep --newuse world</i>
# <i>emerge --depclean</i>
# <i>revdep-rebuild</i>
</pre>

<p>
<c>revdep-rebuild</c> viene fornito col pacchetto <c>gentoolkit</c>, che deve
essere quindi preventivamente installato:
</p>

<pre caption="Installazione del pacchetto gentoolkit">
# <i>emerge gentoolkit</i>
</pre>

</body>
</subsection>
</section>

<section>
<title>Errori durante l'uso del Portage</title>
<subsection>
<title>Slot, virtuals, branche, architetture e profili</title>
<body>

<p>
Portage è estremamente potente e supporta molte caratteristiche che altri
gestori di software omettono. Si vedranno ora altri aspetti del Portage senza
andare troppo nei dettagli.
</p>

<p>
Portage permette la coesistenza di differenti versioni dello stesso pacchetto.
A differenza di altre distribuzioni che tendono a chiamare i propri pacchetti
con le versioni (come <c>freetype</c> e <c>freetype2</c>), Portage usa una
tecnica chiamata <e>SLOT</e>. Un ebuild dichiara un certo SLOT per le proprie
versioni. Ebuild con SLOT differenti possono coesistere sullo stesso sistema.
Per esempio, il pacchetto <c>freetype</c> ha un ebuild con <c>SLOT="1"</c>
e <c>SLOT="2"</c>.
</p>

<p>
Ci sono anche pacchetti che provvedono la stessa funzionalità ma con
un'implementazione diversa. Per esempio, <c>metalogd</c>, <c>sysklogd</c> e
<c>syslog-ng</c>, tutti gestori di eventi di sistema. Applicazioni che fanno
assegnamento sulla disponibilità di un gestore di eventi di sistema, non possono
dipendere da uno in particolare. Per esempio, <c>metalogd</c>, come altri
sistemi di gestione di eventi, sono tutti un'ottima scelta. Portage permette
l'uso di <e>virtuals</e>: ogni sistema di gestione degli eventi provvede un
<c>virtual/syslog</c> in modo tale che le applicazioni possano dipendere da tale
<c>virtual/syslog</c>.
</p>

<p>
Il software all'interno dell'albero del Portage, può risiedere in differenti
branche. Di default il sistema accetta solo pacchetti che Gentoo giudica
stabili. Molti nuovi software una volta raccomandati, vengono aggiunti ad una
branca di test, il che significa che sarà necessario procedere ad ulteriori
verifiche prima di marcarli come stabili. Anche se gli ebuild per tali software
sono presenti nell'albero del Portage, non vengono aggiornati prima di
raggiungere la branca stabile.
</p>

<p>
Alcuni software sono disponibili solo per alcune architetture. Oppure il
software non gira su altre architetture o ha necessità di essere ulteriormente
testato o gli sviluppatori che raccomandano il software non sono in grado di
verificare se il pacchetto gira su differenti architetture.
</p>

<p>
Ogni installazione di Gentoo aderisce ad un certo <c>profilo</c> che contiene
tra le altre informazioni, la lista dei pacchetti che sono richiesti affinché un
sistema funzioni normalmente.
</p>
</body>
</subsection>
<subsection id="blocked">
<title>Pacchetti bloccati</title>
<body>

<pre caption="Portage avverte riguardo ai pacchetti bloccati (con --pretend)">
[blocks B     ] mail-mta/ssmtp (from pkg mail-mta/postfix-2.2.2-r1)
</pre>
<pre caption="Portage avverte riguardo ai pacchetti bloccati (senza --pretend)">
!!! Error: the mail-mta/postfix package conflicts with another package.
!!!        both can't be installed on the same system together.
!!!        Please use 'emerge --pretend' to determine blockers.
</pre>

<p>
Gli ebuild contengono specifici campi che informano il Portage sulle dipendenze.
Ci sono due possibili dipendenze: dipendenze in fase di compilazione dichiarate
in <c>DEPEND</c> e dipendenze per l'esecuzione dichiarate in <c>RDEPEND</c>.
Quando una di queste dipendenze marca un pacchetto o un virtuale come <e>non</e>
compatibile, questo viene bloccato.
</p>

<p>
Per correggere il blocco, si può scegliere tra il non installare il pacchetto
o rimuovere prima il pacchetto che causa il conflitto. Nel precedente esempio si
può scegliere tra il non installare <c>postfix</c> o rimuovere prima
<c>ssmtp</c>.
</p>
<p>
Si possono anche avere blocchi a livello 'atomico', come
<b>&lt;</b>media-video/mplayer-bin-1.0_rc1-r2. In questo caso, l'aggiornamento
ad una versione più recente potrebbe essere sufficiente a rimuovere il blocco.
</p>

<p>
E' anche possibile che due pacchetti che devono essere ancora installati siano
in conflitto tra loro. In questo raro caso, si dovrebbe capire perché si
vogliono installare entrambi dato che in molti casi può bastare l'installazione
di un solo pacchetto. Se non è questo il caso, aprire un bug sul <uri
link="http://bugs.gentoo.org">Gentoo bugtracking system</uri>.
</p>

</body>
</subsection>
<subsection id="masked">
<title>Pacchetti mascherati</title>
<body>

<pre caption="Portage avverte riguardo ai pacchetti mascherati">
!!! all ebuilds that could satisfy "bootsplash" have been masked.
</pre>

<pre caption="Portage avverte riguardo ai pacchetti mascherati - la ragione">
!!! possible candidates are:

- gnome-base/gnome-2.8.0_pre1 (masked by: <i>~x86 keyword</i>)
- lm-sensors/lm-sensors-2.8.7 (masked by: <i>-sparc keyword</i>)
- sys-libs/glibc-2.3.4.20040808 (masked by: <i>-* keyword</i>)
- dev-util/cvsd-1.0.2 (masked by: <i>missing keyword</i>)
- games-fps/unreal-tournament-451 (masked by: <i>package.mask</i>)
- sys-libs/glibc-2.3.2-r11 (masked by: <i>profile</i>)
</pre>

<p>
Quando si desidera installare un pacchetto che non è disponibile per il nostro
sistema, si riceverà un errore di pacchetto mascherato. Si dovrà quindi
installare un'applicazione differente disponibile per il nostro sistema oppure
aspettare finché il pacchetto divenga disponibile. C'è sempre una ragione perché
un pacchetto viene mascherato:
</p>
<ul>
  <li>
    <b>~arch keyword</b> significa che l'applicazione non è stata
    sufficientemente testata per essere inserita nella branca stabile. Aspettare
    alcuni giorni o alcune settimane e provare nuovamente.
  </li>
  <li>
    <b>-arch keyword</b> o <b>-* keyword</b> significa che l'applicazione non
    funziona sulla nostra architettura. Se si crede che il pacchetto funzioni,
    aprire un bug sul <uri link="http://bugs.gentoo.org">bugzilla</uri> di
    Gentoo.
  </li>
  <li>
    <b>missing keyword</b> significa che l'applicazione non è ancora stata
    testata sulla nostra architettura. Chiedere al gruppo che si occupa del
    porting per l'architettura di testare il pacchetto o testarlo per loro e
    riportare i risultati sul <uri link="http://bugs.gentoo.org">bugzilla</uri>
    di Gentoo.
  </li>
  <li>
    <b>package.mask</b> significa che il pacchetto è corrotto, instabile o
    difettoso ed è stato deliberatamente marcato come non-usare.
  </li>
  <li>
    <b>profile</b> significa che il pacchetto non è stato trovato
    appropriatamente nel vostro profilo. Le applicazioni potrebbero danneggiare
    il sistema se installate o sono solo non compatibili col profilo in uso.
  </li>
</ul>

</body>
</subsection>
<subsection id="missingdependencies">
<title>Dipendenze omesse</title>
<body>
<pre caption="Portage avverte riguardo le dipendenze omesse">
emerge: there are no ebuilds to satisfy "&gt;=sys-devel/gcc-3.4.2-r4".

!!! Problem with ebuild sys-devel/gcc-3.4.2-r4
!!! Possibly a DEPEND/*DEPEND problem.
</pre>

<p>
L'applicazione che si sta provando ad installare dipende da un altro pacchetto
che non è disponibile per il sistema. Controllare su <uri
link="http://bugs.gentoo.org">Bugzilla</uri> se la cosa è segnalata altrimenti
la si può riportare. A meno che non si stia mescolando le branche, questo non
dovrebbe accadere ed è perciò un bug.
</p>

</body>
</subsection>
<subsection id="ambiguousebuild">
<title>Nomi di ebuild ambigui</title>
<body>

<pre caption="Portage avverte circa l'ambiguità di nomi di ebuild">
!!! The short ebuild name "aterm" is ambiguous.  Please specify
!!! one of the following fully-qualified ebuild names instead:

    dev-libs/aterm
    x11-terms/aterm
</pre>

<p>
L'applicazione che si vuole installare ha un nome che corrisponde con un altro
pacchetto. Occorre specificare la categoria. Portage informa sulle scelte
possibili.
</p>

</body>
</subsection>
<subsection id="circulardependencies">
<title>Dipendenze circolari</title>
<body>

<pre caption="Portage avverte circa le dipendenze circolari">
!!! Error: circular dependencies:

ebuild / net-print/cups-1.1.15-r2 depends on ebuild / app-text/ghostscript-7.05.3-r1
ebuild / app-text/ghostscript-7.05.3-r1 depends on ebuild / net-print/cups-1.1.15-r2
</pre>

<p>
Due (o più) pacchetti che si vuole installare dipendono l'uno dall'altro e non
possono perciò essere installati. Questo è probabilmente un bug del Portage.
Provare ad eseguire un rsync e provare nuovamente. Si può anche controllare su
<uri link="http://bugs.gentoo.org">bugzilla</uri> se è un caso conosciuto oppure
no, nel qual caso lo si può riportare.
</p>

</body>
</subsection>
<subsection id="fetchfailed">
<title>Scaricamento non riuscito</title>
<body>

<pre caption="Portage avverte circa un download non riuscito">
!!! Fetch failed for sys-libs/ncurses-5.4-r5, continuing...
<comment>(...)</comment>
!!! Some fetch errors were encountered.  Please see above for details.
</pre>

<p>
Portage non è riuscito a scaricare i sorgenti per una data applicazione e
proverà a proseguire con l'installazione delle altre applicazioni se ci sono.
Questo problema può essere causato da un mirror che non è stato sincronizzato
appropriatamente o perché l'ebuild punta ad una locazione incorretta. Il server
dove risiedono i sorgenti potrebbe anche non essere disponibile per qualche
ragione.
</p>

<p>
Riprovare dopo un'ora e vedere se la situazione persiste.
</p>

</body>
</subsection>
<subsection id="profileprotect">
<title>Protezione dei profili di sistema</title>
<body>

<pre caption="Portage avverte circa la protezione dei profili">
!!! Trying to unmerge package(s) in system profile. 'sys-apps/portage'
!!! This could be damaging to your system.
</pre>

<p>
Si è richiesto la rimozione di un pacchetto che fa parte del core del sistema.
Tale pacchetto è listato nel vostro profile come richiesto e dovrebbe perciò non
essere rimosso dal sistema.
</p>

</body>
</subsection>
<subsection id="digesterror">
<title>Insuccessi nella verifica del digest</title>
<body>

<p>
A volte durante il tentativo di emergere un pacchetto, si ottiene un errore col
seguente messaggio:
</p>

<pre caption="Insuccesso di verifica del digest">
&gt;&gt;&gt; checking ebuild checksums
!!! Digest verification failed:
</pre>

<p>
Questo è un segno che c'è qualche cosa di errato nell'albero del Portage. Spesso
è causato da uno sviluppatore che può aver sbagliato l'inserimento del pacchetto
nell'albero del Portage.
</p>

<p>
Quando la verifica del digest fallisce, <e>non</e> provare a ricreare il
digest. Eseguire <c>ebuild foo digest</c> non risolve il problema.
</p>

<p>
Il suggerimento è di aspettare un'ora o due perché venga sistemato l'albero del
Portage. E' probabile che l'errore sia già stato notato, ma occorre un po' di
tempo affinché la correzione sia diramata. Durante l'attesa, controllare su <uri
link="http://bugs.gentoo.org">Bugzilla</uri> per vedere se qualcuno ha riportato
il problema. In caso contrario segnalare il bug per il pacchetto oggetto del
problema.
</p>

<p>
Una volta controllato che il bug sia stato corretto, provare ad eseguire
nuovamente il sync per ottenere il digest corretto.
</p>

<impo>
Questo <e>non</e> significa che si possa fare un sync tre volte di seguito!
Come specificato nella politica di rsync (visibile quando si esegue <c>emerge
--sync</c>), gli utenti che eseguono sync troppo spesso verranno interdetti.
Infatti è meglio aspettare il prossimo sync che si è schedulato per evitare il
sovraccarico dei server rsync.
</impo>

</body>
</subsection>
</section>
</sections>