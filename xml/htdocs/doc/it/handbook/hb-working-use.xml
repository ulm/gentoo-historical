<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->


<sections>

<version>1.21</version>
<date>21 Ottobre 2004</date>

<section>
<title>Cosa sono i flag USE</title>
<subsection>
<title>L'idea dietro i flag USE</title>
<body>

<p>
Durante l'installazione di Gentoo (o di altre distribuzioni o comunque 
di altri sistemi operativi), sono possibili diverse scelte a seconda dell'ambiente
di lavoro. Le impostazioni per un server differiscono da quelle per una workstation,
così come una stazione per giocare differisce da una per il rendering 3D.
</p>

<p>
Questo non è vero soltanto per la scelta dei pacchetti da  installare,
ma anche per le caratteristiche che un certo pacchetto dovrebbe supportare.
Per esempio, se l'uso delle OpenGL non è richiesto, non dovrebbe essere necessario
né preoccuparsi di installare le OpenGL nè tantomento abilitarne il supporto
nei pacchetti che ne farebbero uso. Per lo stesso motivo, se non vogliamo
usare  il KDE, non vorremmo neanche preoccuparci di compilare i pacchetti
col supporto per il KDE se questi pacchetti funzionano tranquillamente senza.
</p>

<p>
Per aiutare gli utenti a decidere cosa installare/attivare e cosa no,
è necessario che l'utente specifichi il proprio ambiente nel modo più semplice.
Questo forza l'utente a decidere cosa desidera realmente e facilita Portage,
il sistema per la gestione dei pacchetti, a prendere le decisioni appropriate.
</p>

</body>
</subsection>
<subsection>
<title>Definizione dei flag USE</title>
<body>

<p>
Concettualmente un flag USE è una parola chiave che racchiude
l'idea di supporto e di informazione sulla dipendenza. Se si definisce un
certo flag USE, si indica al Portage la volontà di avere il supporto
per la parola chiave scelta. Questo, naturalmente, altera anche le
informazioni sulle dipendenze per un dato pacchetto.
</p>

<p>
Prendiamo un esempio specifico: la parola chiave <c>kde</c>. Se questa parola
chiave non è presente nella variabile <c>USE</c>, tutti i pacchetti che
hanno il supporto <e>opzionale</e> per il KDE vengono compilati 
<e>senza</e> tale supporto. Di conseguenza tutti i pacchetti
cha hanno una dipendenza <e>opzionale</e> con KDE vengono installati
<e>senza</e> le relative librerie KDE. Se invece la parola chiave <c>kde</c>
è stata definita, questi pacchetti <e>vengono</e> compilati col supporto
del KDE e di conseguenza anche le sue librerie vengono installate come dipendenze.
</p>

<p>
La conseguenza di una corretta definizione delle parole chiave, è
di avere un sistema configurato specificamente per le proprie necessità.
</p>

</body>
</subsection>
<subsection>
<title>Quali sono i flag USE utilizzabili</title>
<body>

<p>
Ci sono due tipi di flag USE: <e>globali</e> e <e>locali</e>.
</p>

<ul>
  <li>
    Un flag USE <e>globale</e> è usato da alcuni pacchetti a livello di sistema.
    Questo è ciò che molte utenti vedono come flag USE.
  </li>
  <li>
    Un flag USE <e>locale</e> è usato da un singolo pacchetto per prendere
    decisioni specifiche al pacchetto.
  </li>
</ul>

<p>
Una lista di flag USE globali disponibile può essere trovata
<uri link="/dyn/use-index.xml">online</uri> o localmente in
<path>/usr/portage/profiles/use.desc</path>. 
Segue un estratto <e>molto</e> incompleto:
</p>

<pre caption="Un piccolo estratto dei flag USE disponibili">
gtk     - Aggiunge il supporto per x11-libs/gtk+ (Il GIMP Toolkit)
gtk2    - Usa gtk+-2.0.0 invece di  gtk+-1.2 nel caso dei programmi che hanno il supporto per entrambe.
gtkhtml - Aggiunge il supporto per gnome-extra/gtkhtml
guile   - Aggiunge il supporto per dev-util/guile (interprete per Scheme)
icc     - Usa il compilatore  Intel C++ Compiler se il pacchetto lo supporta
icc-pgo - Abilita la generazione di dati PGO o usare insieme a icc
imap    - Aggiunge il  supporto per IMAP
</pre>

<p>
Un elenco delle flag USE locali disponibili può essere trovato in <path>/usr/portage/profiles/use.local.desc</path>.
</p>

</body>
</subsection>
</section>
<section>
<title>Usare i flag USE</title>
<subsection>
<title>Dichiarare flag USE permanenti</title>
<body>

<p>
Seguono le informazioni su come dichiarare i flag USE in modo permanente.
</p>

<p>
Come precedentemente menzionato, tutti i flag USE sono dichiarati 
attraverso la variabile <c>USE</c>. Per facilitare la ricerca e la
scelta dei flag USE, viene fornita una configurazione USE <e>predefinita</e>. Questa configurazione è una collezione di flag USE che dovrebbe essere
comunemente usata dagli utenti Gentoo ed è dichiarata nel file 
<path>/etc/make.profile/make.defaults</path>. Segue la configurazione predefinita:
</p>

<pre caption="Variabile USE su un sistema x86 in /etc/make.profile/make.defaults">
USE="x86 oss apm arts avi berkdb crypt cups encode foomaticdb gdbm gif gpm
     gtk gtk2 imlib jpeg kde gnome libg++ libwww mad mikmod motif mpeg ncurses
     nls oggvorbis opengl pam pdflib png python qt quicktime readline sdl
     slang spell ssl svga tcpd truetype X xml2 xmms xv zlib"
</pre>

<p>
Come è evidente, questa variabile contiene già una serie di parole chiave.
<b>Non</b> alterare il file <path>/etc/make.profile/make.defaults</path>
per adattare la variabile <c>USE</c> alle proprie necessità dato che
le modifiche a questo file vengono sovrascritte ad ogni aggiornamento del
Portage.
</p>


<p>
Per cambiare la configurazione predefinita, è necessario aggiungere o 
rimuovere parole chiave dalla variabile <c>USE</c> e può essere fatto
globalmente definendo la variabile <c>USE</c> nel file <path>/etc/make.conf</path>.
In questa variabile è possibile aggiungere flag USE extra, richiesti o
rimuoverne di non richiesti nel qual caso occorre anteporre alla 
parola chiave il segno meno ("-").
</p>

<p>
Per esempio, per rimuovere il support per KDE e QT ed aggiungere il supporto
per ldap, può essere definita la seguente dichiarazione <c>USE</c>
in <path>/etc/make.conf</path>:
</p>

<pre caption="Un esempio di dichiarazione USE in /etc/make.conf">
USE="-kde -qt ldap"
</pre>

</body>
</subsection>
<subsection>
<title>Dichiarare flag USE per pacchetti individuali</title>
<body>

<p>
Qualche volta si desidera dichiarare una determinata flag USE per una (o per più) applicazione ma non per tutto il sistema. Per fare questo, si deve creare la directory <path>/etc/portage</path> (se ancora non esiste) e modificare <path>/etc/portage/package.use</path>.
</p>

<p>
Per esempio, se non si vuole che <c>berkdb</c> sia supportato globalmente, ma si desidera per <c>mysql</c>, si dovrebbe aggiungere:
</p>

<pre caption="/etc/portage/package.use example">
dev-db/mysql berkdb
</pre>

<p>
Si possono naturalmente anche <e>disabilitare</e> le flag USE per una certa applicazione. Per esempio, se non si desidera il supporto <c>java</c> in PHP:
</p>

<pre caption="/etc/portage/package.use secondo esempio">
dev-php/php -java
</pre>


</body>
</subsection>
<subsection>
<title>Dichiarare flag USE temporanei</title>
<body>

<p>
In certi casi è utile dichiarare flag USE una sola volta. Invece di editare
<path>/etc/make.conf</path> due volte (una per la modifica e l'altra
per riportare il tutto all'origine) è possibile dichiarare la variabile USE
come fosse una variabile ambiente. Si ricordi che, quando si ri-emerge o si aggiorna questa applicazione (in modo esplicito o parte di un aggiornamento del sistema), i cambiamenti saranno persi!
</p>

<p>
Segue un esempio di come rimuovere temporaneamente il supporto java
durante l'installazione di mozilla.
</p>

<pre caption="Usare USE come una variabile ambiente">
# <i>USE="-java" emerge mozilla</i>
</pre>

</body>
</subsection>
<subsection>
<title>Ereditare flag USE</title>
<body>

<p>
Alcuni pacchetti non solo si aspettano flag USE ma ne forniscono a loro volta.
Quando uno di questi viene installato, il flag USE che è fornito viene 
aggiunto alla configurazione di USE. Per avere la lista dei pacchetti 
che aggiungono flag USE, fare riferimento al file
<path>/etc/make.profile/use.defaults</path>:
</p>

<pre caption="Uno spaccato di /etc/make.profile/use.defaults">
gnome           gnome-base/gnome
gtk             x11-libs/gtk+
qt              x11-libs/qt
kde             kde-base/kdebase
motif           x11-libs/openmotif
</pre>

</body>
</subsection>
<subsection>
<title>Precedenza</title>
<body>

<p>
Naturalmente esiste un ordine definito riguardante quali dichiarazioni abbiano la
priorità nelle configurazioni USE. Non è necessario dichirare <c>USE="-java"</c>
solo per vedere se "java" è usato comunque, ecco l'ordine di precedenza
per la configurazione USE (i primi hanno la priorità più bassa):
</p>

<ol>
  <li>
    USE predefinita dichiarata in <path>/etc/make.profile/make.defaults</path>
  </li>
  <li>
    configurazione USE ereditata se viene installato
    un pacchetto da
    <path>/etc/make.profile/use.defaults</path> 
  </li>
  <li>
    Configurazione USE definita dall'utente in <path>/etc/make.conf</path>
  </li>
  <li>
    Configurazione USE definita dall'utente in <path>/etc/portage/package.use</path>
  </li>
  <li>
    Dichiarazione USE definita dall'utente come variabile ambiente
  </li>
</ol>

<p>
Per vedere la configurazione finale di <c>USE</c> che viene usata dal Portage,
eseguire <c>emerge info</c> che visualizzerà una lista di tutte le variabili
rilevanti (incluso la variabile <c>USE</c>) col valore usato dal Portage.
</p>

<pre caption="Eseguire emerge info">
# <i>emerge info</i>
</pre>

</body>
</subsection>
<subsection>
<title>Adattare il vostro sistema alle nuove flag USE</title>
<body>

<p>
Se si sono cambiate le proprie flag USE e si desidera aggiornare l'intero sistema, affinchè utilizzi le nuove flag USE, si può usare l'opzione <c>--newuse</c> di <c>emerge</c>:
</p>

<pre caption="Ricompilare il sistema">
# <i>emerge --update --deep --newuse world</i>
</pre>

<p>
Dopo, eseguire il depclean del Portage per rimuovere le dipendenze condizionali che erano state emerse nel vecchio sistema, ma che sono diventate obsolete con l'uso delle nuove flag USE.
</p>

<warn>
Eseguire <c>emerge depclean</c> è una operazione pericolosa e dovrebbe essere fatta con cura. Si ricontrolli la lista fornita di pacchetti "obsoleti" per assicurarsi che non si rimuovano pacchetti di cui si ha bisogno. Nell'esempio seguente si è aggiunto <c>-p</c> per avere solo la lista dei pacchetti senza rimuoverli.
</warn>

<pre caption="Rimuovere pacchetti obsoleti">
# <i>emerge -p depclean</i>
</pre>

<p>
Quando il depclean ha finito, eseguire <c>revdep-rebuild</c> per ricompilare le applicazioni che sono collegate agli oggetti forniti dai pacchetti rimossi. <c>revdep-rebuild</c> è parte del pacchetto <c>gentoolkit</c>; non dimenticarsi di emergerlo prima.
</p>

<pre caption="Eseguire revdep-rebuild">
# <i>revdep-rebuild</i>
</pre>

<p>
Quando tutto è finito, il sistema userà le nuove flag USE.
</p>


</body>
</subsection>
</section>
<section>
<title>flag USE specifici per pacchetto</title>
<subsection>
<title>Visualizzare flag USE disponibili</title>
<body>

<p>
Ecco l'esempio di <c>mozilla</c> per vedere quali flag si aspetta.
Per questo usare <c>emerge</c> con le opzioni <c>--pretend</c> e <c>--verbose</c>:
</p>

<pre caption="Vedere i flag USE usati">
# <i>emerge --pretend --verbose mozilla</i>
These are the packages that I would merge, in order:

Calculating dependencies ...done!
[ebuild  N    ] net-www/mozilla-1.5-r1 +java +crypt -ipv6 -gtk2 +ssl +ldap 
+gnome -debug +mozcalendar -mozaccess -mozxmlterm -moznoirc -moznomail
-moznocompose -moznoxft 
</pre>

<p>
<c>emerge</c> non è il solo strumento che fa questo, infatti ci sono
strumenti dedicati alla gestione delle informazioni sui pacchetti
come <c>etcat</c> che fa parte del pacchetto <c>gentoolkit</c>.
Occorre prima installare <c>gentoolkit</c>:
</p>

<pre caption="Installare gentoolkit">
# <i>emerge gentoolkit</i>
</pre>

<p>
Ora è possibile usare <c>etcat</c> con l'argomento <c>uses</c> per avere
la lista dei flag USE usati da un dato pacchetto.
Ad esempio per il pacchetto <c>gnumeric</c>:
</p>

<pre caption="Usare etcat per vedere i flag USE usati">
# <i>etcat uses gnumeric</i>
[ Colour Code : <i>set</i> <comment>unset</comment> ]
[ Legend      : (U) Col 1 - Current USE flags        ]
[             : (I) Col 2 - Installed With USE flags ]

 U I [ Found these USE variables in : app-office/gnumeric-1.2.0 ]
 - - <comment>libgda</comment>  : Adds GNU Data Access (CORBA wrapper) support for gnumeric
 - - <comment>gnomedb</comment> : unknown
 + + <i>python</i>  : Adds support/bindings for the Python language
 + + <i>bonobo</i>  : Adds support for gnome-base/bonobo (Gnome CORBA interfaces)
</pre>

</body>
</subsection>
</section>
</sections>
