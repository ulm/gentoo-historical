<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/it/handbook/hb-working-use.xml,v 1.22 2012/11/06 13:40:34 ago Exp $ -->

<sections>

<abstract>
Le flag USE sono un aspetto molto importante di Gentoo. In questo capitolo, si
spiega come lavorare con le flag USE e comprendere come queste interagiscono con
il sistema.
</abstract>

<version>3</version>
<date>2012-07-24</date>

<section>
<title>Cosa sono le flag USE</title>
<subsection>
<title>L'idea dietro le flag USE</title>
<body>

<p>
Durante l'installazione di Gentoo (o di altre distribuzioni o comunque di altri
sistemi operativi), sono possibili diverse scelte a seconda dell'ambiente di
lavoro. Le impostazioni per un server differiscono da quelle per una
workstation, così come una stazione per giocare differisce da una per il
rendering 3D.
</p>

<p>
Questo non è vero soltanto per la scelta dei pacchetti da installare, ma anche
per le caratteristiche che un certo pacchetto dovrebbe supportare. Ad esempio,
se l'uso delle OpenGL non è richiesto, perchè installarle ed abilitarne il
supporto nei pacchetti che ne farebbero uso? Per lo stesso motivo, se non si
vuole usare KDE, perchè preoccuparsi di compilare i pacchetti col supporto per
KDE se questi pacchetti funzionano tranquillamente senza?
</p>

<p>
Per aiutare gli utenti a decidere cosa installare/attivare e cosa no, è
necessario che l'utente specifichi il proprio ambiente nel modo più semplice.
Questo forza l'utente a decidere cosa desidera realmente e facilita Portage, il
sistema per la gestione dei pacchetti, a prendere le decisioni appropriate.
</p>

</body>
</subsection>
<subsection>
<title>Definizione delle flag USE</title>
<body>

<p>
Concettualmente un flag USE è una parola chiave che racchiude l'idea di supporto
e di informazione sulla dipendenza. Se si definisce una certa flag USE, si
indica a Portage la volontà di avere il supporto per la parola chiave scelta.
Questo, naturalmente, altera anche le informazioni sulle dipendenze per un dato
pacchetto.
</p>

<p>
Prendendo come esempio la parola chiave <c>kde</c>, si ottiene questo
comportamento: se questa parola chiave non è presente nella variabile
<c>USE</c>, tutti i pacchetti che hanno il supporto <e>opzionale</e> per KDE
vengono compilati <e>senza</e> tale supporto; conseguentemente tutti i pacchetti
cha hanno una dipendenza <e>opzionale</e> con KDE vengono installati
<e>senza</e> le relative librerie KDE. Se invece la parola chiave <c>kde</c> è
stata definita, questi pacchetti <e>vengono</e> compilati col supporto di KDE e
di conseguenza anche le sue librerie vengono installate come dipendenze.
</p>

<p>
Definendo in maniera corretta le parole chiave si avrà a disposizione un sistema
perfettamente ritagliato sulle proprie esigenze.
</p>

</body>
</subsection>
<subsection>
<title>Quali sono le flag USE utilizzabili</title>
<body>

<p>
Ci sono due tipi di flag USE: <e>globali</e> e <e>locali</e>.
</p>

<ul>
  <li>
    Una flag USE <e>globale</e> è usata da alcuni pacchetti a livello di
    sistema. Questo è ciò che molti utenti vedono come flag USE.
  </li>
  <li>
    Una flag USE <e>locale</e> è usata da un singolo pacchetto per prendere
    decisioni specifiche sul pacchetto stesso.
  </li>
</ul>

<p>
Una lista di flag USE globali disponibili può essere trovata <uri
link="/dyn/use-index.xml">online</uri> o localmente in
<path>/usr/portage/profiles/use.desc</path>.
</p>

<p>
Un elenco delle flag USE locali disponibili può essere trovata in
<path>/usr/portage/profiles/use.local.desc</path>.
</p>

</body>
</subsection>
</section>

<section>
<title>Usare le flag USE</title>
<subsection>
<title>Dichiarare flag USE permanenti</title>
<body>

<p>
Seguono le informazioni su come dichiarare le flag USE in modo permanente.
</p>

<p>
Come precedentemente menzionato, tutte le flag USE sono dichiarate attraverso la
variabile <c>USE</c>. Per facilitare la ricerca e la scelta delle flag USE,
viene fornita una configurazione USE <e>predefinita</e>. Questa configurazione è
una collezione di flag USE che dovrebbe essere comunemente usata dagli utenti
Gentoo ed è dichiarata nei file <path>make.defaults</path> che fanno parte del
proprio profilo.
</p>

<p>
Il collegamento simbolico <path>/etc/portage/make.profile</path> punta al profilo di
sistema utilizzato. Ogni profilo lavora insieme con un altro profilo superiore,
ed il risultato è la somma di tutti i profili. Quello superiore è quello
<path>base</path>, (<path>/usr/portage/profiles/base</path>).
</p>

<p>
Dare una occhiata alle impostazioni predefinite per il profilo 10-0:
</p>

<pre caption="Somma delle variabili USE make.defaults per il profilo 10.0">
<comment>(Questo esempio è la somma delle impostazioni in base, default/linux, default/linux/x86 e default/linux/x86/10.0)</comment>
USE="a52 aac acpi alsa branding cairo cdr dbus dts dvd dvdr emboss encode exif
     fam firefox flac gif gpm gtk hal jpeg lcms ldap libnotify mad mikmod mng
     mp3 mp4 mpeg ogg opengl pango pdf png ppds qt3support qt4 sdl spell
     startup-notification svg tiff truetype vorbis unicode usb X xcb x264 xml
     xv xvid"
</pre>

<p>
Come è evidente, questa variabile contiene già una serie di parole chiave.
<b>Non</b> alterare nessun file <path>make.defaults</path> per adattare la
variabile <c>USE</c> alle proprie esigenze in quanto le modifiche a questi file
vengono sovrascritte ad ogni aggiornamento del Portage.
</p>

<p>
Per cambiare la configurazione predefinita, è necessario aggiungere o rimuovere
parole chiave dalla variabile <c>USE</c> e questo può essere fatto globalmente
definendo la variabile <c>USE</c> nel file <path>/etc/portage/make.conf</path>. In
questa variabile è possibile aggiungere le flag USE aggiuntive richieste o
rimuoverne di non richieste nel qual caso occorre anteporre alla parola chiave
il segno meno ("-").
</p>

<p>
Per esempio, per rimuovere il supporto per KDE e QT ed aggiungere il supporto
per ldap, può essere definita la seguente dichiarazione della variabile
<c>USE</c> in <path>/etc/portage/make.conf</path>:
</p>

<pre caption="Un esempio di dichiarazione USE in /etc/portage/make.conf">
USE="-kde -qt4 ldap"
</pre>

</body>
</subsection>
<subsection>
<title>Dichiarare flag USE per pacchetti individuali</title>
<body>

<p>
Qualche volta si desidera dichiarare una determinata flag USE per una (o per
più) applicazioni ma non per tutto il sistema. Per fare questo, si deve creare
la directory <path>/etc/portage</path> (se ancora non esiste) e modificare
<path>/etc/portage/package.use</path>. Solitamente è un file singolo, ma può
essere anche una directory: vedere <c>man portage</c> per ulteriori
informazioni. Il seguente esempio presuppone che <c>package.use</c> sia un file
singolo.
</p>

<p>
Per esempio, se non si vuole che <c>berkdb</c> sia supportato globalmente, ma lo
si desidera per <c>mysql</c>, si dovrebbe aggiungere:
</p>

<pre caption="Esempio di /etc/portage/package.use">
dev-db/mysql berkdb
</pre>

<p>
Si possono naturalmente anche <e>disabilitare</e> le flag USE per una certa
applicazione. Per esempio, se non si desidera il supporto <c>java</c> in PHP:
</p>

<pre caption="Secondo esempio di /etc/portage/package.use">
dev-php/php -java
</pre>

</body>
</subsection>
<subsection>
<title>Dichiarare flag USE temporanee</title>
<body>

<p>
In certi casi è utile dichiarare flag USE una sola volta. Invece di modificare
<path>/etc/portage/make.conf</path> due volte (una per la modifica e l'altra per
riportare il tutto all'origine) è possibile dichiarare la variabile USE come
fosse una variabile ambiente. Ricordarsi che, quando si ri-emerge o si aggiorna
questa applicazione (in modo esplicito o parte di un aggiornamento del sistema),
i cambiamenti saranno persi!
</p>

<p>
Segue un esempio di come rimuovere temporaneamente il supporto java durante
l'installazione di mozilla.
</p>

<pre caption="Usare USE come una variabile ambiente">
# <i>USE="-java" emerge seamonkey</i>
</pre>

</body>
</subsection>
<subsection>
<title>Precedenza</title>
<body>

<p>
Naturalmente esiste un ordine definito riguardante la priorità delle
dichiarazioni nelle configurazioni USE. Non è necessario dichiarare
<c>USE="-java"</c> solo per vedere se "java" è ancora usato per una impostazione
con un'alta priorità. L'ordine di precedenza per le impostazioni di USE è il
seguente (i primi hanno la priorità più bassa):
</p>

<ol>
  <li>
    USE predefinita dichiarata nei file <path>make.defaults</path> parte del
    proprio profilo
  </li>
  <li>
    Configurazione USE definita dall'utente in <path>/etc/portage/make.conf</path>
  </li>
  <li>
    Configurazione USE definita dall'utente in
    <path>/etc/portage/package.use</path>
  </li>
  <li>Dichiarazione USE definita dall'utente come variabile ambiente</li>
</ol>

<p>
Per vedere la configurazione finale di <c>USE</c> che viene usata da Portage,
eseguire <c>emerge --info</c> che visualizzerà una lista di tutte le variabili
rilevanti (incluso la variabile <c>USE</c>) col valore usato da Portage.
</p>

<pre caption="Eseguire emerge --info">
# <i>emerge --info</i>
</pre>

</body>
</subsection>
<subsection>
<title>Adattare il proprio sistema alle nuove flag USE</title>
<body>

<p>
Se si sono cambiate le proprie flag USE e si desidera aggiornare l'intero
sistema, affinchè utilizzi le nuove flag USE, si può usare l'opzione
<c>--newuse</c> di <c>emerge</c>:
</p>

<pre caption="Ricompilare il sistema">
# <i>emerge --update --deep --newuse world</i>
</pre>

<p>
Dopo, eseguire il depclean di Portage per rimuovere le dipendenze condizionali
che erano state emerse nel vecchio sistema, ma che sono diventate obsolete con
l'uso delle nuove flag USE.
</p>

<warn>
Eseguire <c>emerge --depclean</c> è una operazione pericolosa e dovrebbe essere
fatta con cura. Ricontrollare la lista fornita di pacchetti "obsoleti" per
assicurarsi che non si rimuovano pacchetti di cui si ha bisogno. Nell'esempio
seguente si è aggiunto <c>-p</c> per avere solo la lista dei pacchetti senza
rimuoverli.
</warn>

<pre caption="Rimuovere pacchetti obsoleti">
# <i>emerge -p --depclean</i>
</pre>

<p>
Al termine del processo di depclean, eseguire <c>revdep-rebuild</c> per
ricompilare le applicazioni che sono collegate in modo dinamico agli oggetti
condivisi forniti dai pacchetti rimossi. <c>revdep-rebuild</c> è parte del
pacchetto <c>gentoolkit</c>; non dimenticarsi di emergerlo prima.
</p>

<pre caption="Eseguire revdep-rebuild">
# <i>revdep-rebuild</i>
</pre>

<p>
Quando tutto è finito, il sistema userà le nuove flag USE.
</p>

</body>
</subsection>
</section>
<section>
<title>Flag USE specifiche per pacchetto</title>
<subsection>
<title>Visualizzare le flag USE disponibili</title>
<body>

<p>
Ecco l'esempio di <c>seamonkey</c> per vedere quali flag sono disponibili. Per
questo usare <c>emerge</c> con le opzioni <c>--pretend</c> e <c>--verbose</c>:
</p>

<pre caption="Vedere le flag USE utilizzate">
# <i>emerge --pretend --verbose seamonkey</i>
These are the packages that I would merge, in order:

Calculating dependencies ...done!
[ebuild   R   ] www-client/seamonkey-1.0.7  USE="crypt gnome java -debug -ipv6
-ldap -mozcalendar -mozdevelop -moznocompose -moznoirc -moznomail -moznopango
-moznoroaming -postgres -xinerama -xprint" 0 kB
</pre>

<p>
<c>emerge</c> non è il solo strumento che fa questo, infatti ci sono strumenti
dedicati alla gestione delle informazioni sui pacchetti come <c>equery</c> che
fa parte del pacchetto <c>gentoolkit</c>. Occorre prima installare
<c>gentoolkit</c>:
</p>

<pre caption="Installare gentoolkit">
# <i>emerge gentoolkit</i>
</pre>

<p>
Ora è possibile usare <c>equery</c> con l'argomento <c>uses</c> per avere la
lista dei flag USE usati da un dato pacchetto. Ad esempio per il pacchetto
<c>gnumeric</c>:
</p>

<pre caption="Usare equery per vedere le flag USE utilizzate">
# <i>equery --nocolor uses =gnumeric-1.6.3 -a</i>
[ Searching for packages matching =gnumeric-1.6.3... ]
[ Colour Code : set unset ]
[ Legend : Left column  (U) - USE flags from make.conf              ]
[        : Right column (I) - USE flags packages was installed with ]
[ Found these USE variables for app-office/gnumeric-1.6.3 ]
 U I
 - - debug  : Enable extra debug codepaths, like asserts and extra output. If you want to get meaningful backtraces see http://www.gentoo.org/proj/en/qa/backtraces.xml .
 + + gnome  : Adds GNOME support
 + + python : Adds support/bindings for the Python language
 - - static : !!do not set this during bootstrap!! Causes binaries to be statically linked instead of dynamically
</pre>

</body>
</subsection>
</section>
</sections>
