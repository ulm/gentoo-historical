<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<sections>

<version>12</version>
<date>2012-11-12</date>

<section>
<title>Richieste Hardware</title>
<subsection>
<title>Introduzione</title>
<body>

<p>
Prima ancora di cominciare vengono elencate le richieste hardware necessarie per
installare Gentoo sulla propria macchina.
</p>

</body>
</subsection>
<subsection>
<title>Requisiti Hardware</title>
<body>

<p>
Praticamente qualsiasi macchina IA64 dovrebbe essere in grado di utilizzare
Gentoo. Al momento sono disponibili solo LiveCD quindi l'unica richiesta è una
periferica CD-ROM disponibile.
</p>

</body>
</subsection>
</section>

<section>
<title>I CD di Installazione Gentoo</title>
<subsection>
<title>Introduzione</title>
<body>

<p>
I <e>CD di Installazione Gentoo</e> sono CD avviabili che contengono un ambiente
Gentoo autonomo. Consentono di avviare Linux da CD. Durante il processo di boot
viene rilevato l'hardware e vengono caricati i relativi driver. I CD vengono
mantenuti dagli sviluppatori Gentoo.
</p>

<p>
Tutti i CD di Installazione consentono di avviare, configurare la rete,
inizializzare le partizioni e iniziare l'installazione di Gentoo da Internet.
</p>

<!--<impo>
Se si desidera installare Gentoo senza utilizzare un collegamento ad Internet od
utilizzare uno degli strumenti di installazione automatici, è possibile
utilizzare le istruzioni comprese nel <uri link="2008.0/">manuale Gentoo
2008.0</uri>.
</impo>

<p>
Il CD di installazione attualmente disponibile per IA64:
</p>

<ul>
  <li>
    Il CD di Installazione Gentoo <e>Minimale</e>, un CD avviabile molto snello
    il cui unico scopo è di avviare il sistema, configurare la rete e continuare
    con l'installazione Gentoo.
  </li>
</ul>-->

</body>
</subsection>
<subsection>
<title>CD di Installazione Gentoo Minimale</title>
<body>

<p>
Il CD di Installazione Minimale è chiamato <c><keyval id="min-cd-name"/></c> e
occupa intorno a <keyval id="min-cd-size"/> MB di spazio su disco. Si può
utilizzare questo CD di installazione per installare Gentoo, ma <e>solamente</e>
con una connessione a Internet funzionante.
</p>

<!--<table>
<tr>
  <th>CD di Installazione Minimale</th>
  <th>Pro e Contro</th>
</tr>
<tr>
  <th>+</th>
  <ti>Brevissimo download</ti>
</tr>
<tr>
  <th>-</th>
  <ti>
  Non contiene nè lo stage3, nè snapshot di portage, nè pacchetti GRP, quindi
  non è adatto ad installazioni senza collegamento ad Internet
  </ti>
</tr>
</table>-->

</body>
</subsection>
<subsection>
<title>Lo Stage3</title>
<body>

<p>
Un archivio stage3 è un tar che contiene un ambiente Gentoo minimale, fatto
apposta per continuare l'installazione Gentoo, come indicato in questo manuale.
In precedenza il Manuale Gentoo descriveva l'installazione mediante l'utilizzo
di uno dei tre stage disponibili. Adesso però, pur continuando ad essere
disponibili tutti e tre gli stage, il metodo ufficiale di installazione adotta
lo stage3. Se si è interessati a condurre una installazione Gentoo utilizzando
un archivio stage1 o stage2 è possibile consultare le Domande frequenti (FAQ)
su Gentoo alla voce <uri link="/doc/it/faq.xml#stage12">Come installare Gentoo
mediante uno stage1 o stage2</uri>.
</p>

<p>
Gli archivi stage3 possono essere scaricati da <path><keyval
id="release-dir"/>current-stage3/</path> in uno qualsiasi dei <uri
link="/main/en/mirrors.xml">Mirror ufficiali Gentoo</uri> e non vengono forniti
sul LiveCD.
</p>

</body>
</subsection>
</section>

<section>
<title>Scaricare, masterizzare ed avviare un CD di Installazione Gentoo</title>
<subsection>
<title>Scaricare e masterizzare i CD di Installazione</title>
<body>

<p>
Questa è la sezione che tratta l'utilizzo di un CD di Installazione Gentoo. Si
inizia scaricando uno dei differenti set di CD a cui si è accennato.
</p>

<p>
È possibile scaricare qualsiasi CD di Installazione da uno dei <uri
link="/main/en/mirrors.xml">mirror</uri>. Il CD di Installazione risiedono nella
directory <path><keyval id="release-dir"/>current-iso/</path>.
</p>

<p>
All'interno della directory segnalata si possono trovare le ISO. Si tratta di
immagini complete di CD che si possono masterizzare su CD-R.
</p>

<p>
Nel caso si voglia controllare l'integrità del file che si è scaricato, è
possibile controllare il checksum SHA-2 e confrontarlo con quelli forniti (come
<path><keyval id="min-cd-name"/>DIGESTS</path>). Si può controllare il checksum
con lo strumento <c>sha512sum</c> sotto Linux/Unix o con <uri 
link="http://www.krylack.com/file-checksum-tool/">File Checksum Tool</uri> for Windows.
</p>

<p>
Un altro modo di controllare la validità del file scaricato è quello di usare
GnuPG per verificare la firma crittografata fornita insieme ad esso (il file che
finisce con <path>.asc</path>). Scaricare il file della firma e ottenere le
chiavi pubbliche le cui identità possono essere trovate sul sito <uri 
link="/proj/en/releng/index.xml">release engineering project</uri>
</p>

<pre caption="Ottenere una chiave pubblica">
<comment>(... Sostituire l'identità della chiave con quello che è menzionato
nel sito release engineering ...) </comment>
$ <i>gpg --keyserver subkeys.pgp.net --recv-keys 96D8BF6D 2D182910 17072058</i>
</pre>

<p>
Verificare la firma:
</p>

<pre caption="Verificare i file">
<comment>(Verificare la firma crittografata)</comment>
$ <i>gpg --verify &lt;downloaded iso.DIGESTS.asc&gt;</i>
<comment>(Verificare il checksum)</comment>
$ <i>sha1sum -c &lt;downloaded iso.DIGESTS.asc&gt;</i>
</pre>

<p>
Per masterizzare l'immagine ISO scelta è necessario scegliere la modalità RAW.
Come impostarla dipende dal programma: seguono le istruzioni per <c>cdrecord</c>
e <c>K3B</c>; ulteriori informazioni possono essere reperite nelle <uri
link="/doc/it/faq.xml#isoburning">Domande frequenti su Gentoo</uri>.
</p>

<ul>
  <li>
    Con cdrecord, scrivere semplicemente <c>cdrecord dev=/dev/hdc &lt;file iso
    scaricato&gt;</c> (dove <path>/dev/hdc</path> è la periferica del
    masterizzatore)
  </li>
  <li>
    Con K3B, selezionare <c>Tools</c> &gt; <c>Burn CD Image</c>
    (<c>Strumenti</c> &gt; <c>Scrivi immagine CD</c> se localizzato in italiano,
    ndt). Si può individuare il file ISO nell'area 'Image to Burn' ('Immagine
    da scrivere', ndt). Poi cliccare su <c>Start</c> (<c>Avvia</c>, ndt).
  </li>
</ul>

</body>
</subsection>
<subsection>
<title>Avviare i CD di Installazione</title>
<body>

<p>
Una volta masterizzato il CD di installazione è il momento di avviarlo.
Rimuovere eventuali CD dalle periferiche CD-ROM ed inserire il CD di
installazione Gentoo. Riavviare dunque il sistema ed attenedere che il firmware
EFI si carichi sulla console. L'opzione esatta da selezionare varia sulla base
dell'hardware in uso.
</p>

<p>
La maggior parte delle implementazioni presentano un'opzione direttamente al
primo menu (il boot manager EFI). Le parole esatte possono differire, ma si
dovrebbe trattare di qualcosa come &quot;CD Boot&quot;, &quot;Removable Media
Boot&quot; o &quot;Internal Bootable DVD&quot;. Selezionare questa opzione.
</p>

<p>
Se la propria implementazione EFI non presenta tale opzione è possibile avviare
il CD utilizzando l'interfaccia di EFI. Tutte le implementazioni presentano
un'opzione per entrare nell'interfaccia dal menu del Boot Manager. Selezionare
tale opzione. L'interfaccia EFI mostra una lista di periferiche a blocchi
(<c>blk<b>n</b>:</c>) ed una lista di filesystem a cui si può effettivamente
accedere (<c>fs<b>n</b>:</c>).
</p>

<p>
Nella maggior parte dei casi si desidera selezionare l'opzione <c>fs0:</c>;
comunque (se la periferica CD-ROM ha riconosciuto il CD) dovrebbe essere
possibile vedere un <c>fs<b>n</b></c> per il proprio CD-ROM (la periferica EFI
corrispondente contiene <c>CDROM</c> nel nome). Inserire <c>fs<b>n</b>:</c>,
sostituire <b>n</b> secondo le necessità senza dimenticare i due punti e premere
invio. Infine scrivere <c>elilo</c> e di nuovo premere invio.
</p>

<p>
ELILO mostra il proprio messaggio di benvenuto e richiede di inserire il kernel
da avviare oltre alle altre opzioni da passare ad esso in linea di comando.Nella
maggior parte dei casi basta premere invio o attendere cinque secondi. Un solo
kernel è incluso nel CD di installazione, quello <c>gentoo</c>.
</p>

<p>
Vengono forniti diversi alias del kernel che aggiungono opzioni alla linea di
comando. Questi possono essere necessari al posto del predefinito <c>gentoo</c>
a seconda del proprio hardware:
</p>

<p>
L'opzione <c>gentoo-serial</c> avvia una console seriale sulla prima porta
seriale (ttyS0) a 9600bps. Questo potrebbe essere richiesto su alcune vecchie
implementazioni di EFI dove il kernel non riesce a rilevare che console
utilizzare. Si può provare questa opzione nel caso avviando il kernel
predefinito <c>gentoo</c> non venga visualizzato alcun output a video e se si
può utilizzare una console seriale. Se si utilizza una console seriale non
collegata alla prima porta, è necessario selezionare manualmente la console
scrivendo <c>gentoo console=ttyS#,9600</c> dove <c>#</c> è il numero della
console seriale.
</p>

<p>
L'opzione <c>gentoo-ilo</c> avvia una console seriale sulla porta
seriale <c>ttyS3</c> a 9600bps. Dovrebbe essere usata per le installazioni che
fanno uso della console remota HP iLO.
</p>

<p>
L'opzione <c>gentoo-sgi</c> forza una console seriale sulla porta <c>ttySG0</c>
a 115200bps. Questo dovrebbe essere necessario solo per macchine SGI, e comunque
se la console è correttamente selezionata nelle impostazioni EFI predefinite, o
se si sta utilizzando una console video questa opzione non dovrebbe essere
necessaria.
</p>

</body>
<body>

<p>
È possibile anche selezionare opzioni per il kernel. Si tratta di direttive
particolari che possono essere attivate o meno a piacere.
</p>

</body>
<body>
<include href="hb-install-kernelparams.xml"/>
</body>

<body>

<note>
Il CD controllerà le opzioni "no*" prima di quelle "do*", si avrà così il modo
di sovrascrivere qualsiasi opzione nell'esatto ordine impartito.
</note>

<p>
Si dovrebbe presentare ora un altra schermata con una barra che indica lo
svolgersi delle operazioni. Se si sta installando Gentoo su un sistema privo di
tastiera statunitense, assicurarsi di premere Alt-F1 per passare alla modalità
testuale e seguire le operazioni. Se non viene selezionato nulla, dopo 10
secondi viene automaticamente scelta la tastiera statunitense ed il boot
continua. Una volta completato il processo di boot si è automaticamente
nell'ambiente Live di Gentoo come "root", l'utente amministratore. Ci dovrebbe
essere un prompt di root a schermo ("#") e dovrebbe essere possibile passare
ad altre console premendo Alt-F2, Alt-F3 e Alt-F4 e tornare alla precedente
premendo Alt-F1.
</p>

<p>
Continuare ora con la <uri link="#hardware">Configurazione dell'Hardware</uri>.
</p>

</body>
</subsection>
<subsection>
<include href="hb-install-bootconfig.xml"/>
</subsection>
</section>
</sections>
