<?xml version='1.0' encoding="UTF-8"?>
<!DOCTYPE mainpage SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/main/cs/about.xml,v 1.3 2006/04/25 15:23:45 jkt Exp $ -->

<mainpage id="about" lang="cs">
<title>O Gentoo Linuxu</title>
<author title="Autor">
  <mail link="drobbins@gentoo.org">Daniel Robbins</mail>
</author>
<author title="Editor">
  <mail link="peesh@gentoo.org">Jorge Paulo</mail>
</author>
<author title="Editor">
  <mail link="klieber@gentoo.org">Kurt Lieber</mail>
</author>
<author title="Editor">
  <mail link="fox2mike@gmail.com">Shyam Mani</mail>
</author>
<author title="Editor">
  <mail link="swift@gentoo.org">Sven Vermeulen</mail>
</author>
<author title="Překladatel">
  <mail link="jkt@gentoo.org">Jan Kundrát</mail>
</author>

<abstract>
Tento dokument podává základní informace o Gentoo, jeho možnostech a historii.
</abstract>

<version>1.3</version>
<date>2006-04-05</date>

<chapter>
<title>O Gentoo Linuxu</title>
<section>
<title>Gentoo Linux... na plakátě</title>
<body>

<fig link="/images/poster.jpg"/>

</body>
</section>
<section>
<title>Gentoo Linux v&nbsp;několika slovech</title>
<body>

<p>
Vytváříme Gentoo Linux, speciální linuxovou distribuci, které může být
automaticky optimalizovaná a přizpůsobená pro jakékoli myslitelné použití a
prostředí. Vysoká flexibilita, výkon i špičková komunita vývojářů a uživatelů
jsou typickými znaky Gentoo.
</p>

<p>
Díky technologii Portage může být Gentoo ideálním bezpečným serverem,
vývojářskou pracovní stanicí, profesionálním desktopem, herním počítačem,
embedded systémem nebo čímkoliv jiným — přesně podle potřeby. Právě kvůli těmto
téměř neomezeným možnostem nazýváme Gentoo <b>meta</b>distribucí.
</p>

</body>
</section>
<section>
<title>Co je Portage?</title>
<body>

<p>
<b>Portage</b> je srdcem Gentoo Linuxu a obstarává mnoho klíčových úloh.
V&nbsp;první řadě zajišťuje <e>správu softwaru</e>. Chcete-li nejnovější verze
programů pro svůj systém, stačí jeden příkaz — <c>emerge --sync</c>, který
sesynchronizuje lokální databázi Portage ("strom Portage") s&nbsp;jeho čerstvou
verzí na Internetu. Tento strom, obsahující sbírku skriptů potřebných pro
správný běh systému a používaný zejména pro instalaci nového softwaru, nyní
obsahuje <uri link="http://packages.gentoo.org/categories">přes 10&nbsp;000
položek</uri> a nové se do něj <uri link="http://packages.gentoo.org">stále
přidávají</uri>.
</p>

<p>
Portage se také používá na <e>vytváření a instalaci balíčků</e>. Chcete-li
nainstalovat nějaký balík, jednoduše spustíte <c>emerge jméno-balíčku</c> a
Portage se samo postará o jeho sestavení přesně podle vašeho přání spolu
s&nbsp;optimalizacemi pro hardware, jež používáte, a zajistí, aby byly aktivní
ty volitelné funkce daného balíku, jež si přejete, a zbylé nikoli.
</p>

<p>
Dalším z&nbsp;úkolů Portage je udržování systému v&nbsp;aktuálním stavu. Jeden
příkaz, <c>emerge -u world</c>, a máte zajištěno, že balíčky, které
<e>chcete mít</e> v&nbsp;systému, jsou automaticky zaktualizovány.
</p>

</body>
</section>
<section>
<title>Gentoo Linux</title>
<body>

<p>
Portage dokáže váš systém udržovat tak aktuální, jak si jen přejete. Kvůli tomu
si zkušení uživatelé Gentoo příliš nevšímají "nových verzí" této distribuce —
ta nejčerstvější je totiž vždy dostupná po zadání příkazu <c>emerge --sync</c>.
Není nutné čekat několik měsíců na "novou verzi", protože všechna provedená
zlepšení jsou vám ihned k&nbsp;dispozici.
</p>

<p>
Samozřejmě vydáváme oficiální verze na CD, takže i počáteční instalace je
poměrně aktuální hned od začátku. Následuje přehled, co vše obsahuje nejnovější
verze Gentoo Linuxu:
</p>

<ul>
<li>podpora x86, AMD64, PowerPC, UltraSparc, Alpha a MIPS procesorů</li>
<li>instalace z&nbsp;LiveCD pro x86, AMD64, PowerPC, UltraSparc a Alpha</li>
<li>poslední stabilní KDE a GNOME</li>
<li>různé optimalizované verze jádra</li>
<li>moderní GNU vývojové prostředí</li>
<li>výborná podpora filesystémů: ReiserFS, XFS, ext3, EVMS, LVM</li>
<li>skvělá podpora hardwaru: NVIDIA, ATI, Creative Labs Live! a Audigy</li>
<li>
modulární koncepce subsystémů OpenGL a kompilátoru (podporuje více současně
nainstalovaných verzí)
</li>
<li>čistě řešené startovací skripty fungující na principu závislostí</li>
<li>projekt "Gentoo Hardened" pro vyšší bezpečnost"</li>
<li>více než 10&nbsp;000 balíčků — poslední verze nejlepšího softwaru</li>
<li>vylepšené schopnosti Portage</li>
</ul>

<p>
Pokud se vám síla, flexibilita a rychlost Gentoo Linuxu zamlouvá, vyzkoušejte
jej. Myslíme si, že nebudete zklamáni.
</p>

</body>
</section>
<section>
<title>Historie Gentoo</title>
<body>

<p>
Vše začalo volným časem. Časem zkoumat, časem objevovat nové věci, časem
experimentovat. Daniel Robbins, zakladatel Gentoo Linuxu, se
v&nbsp;linuxovém světe nejprve dostal k&nbsp;Debianu. Uvedl do provozu několik
aplikací, poznal klady a zápory Linuxu a jako většina jeho uživatelů vyzkoušel
i více různých distribucí, aby nakonec začal pomáhat při vývoji jedné
z&nbsp;nich, Stampede Linuxu. Brzy začal pracovat na jeho systému pro správu
balíčků, avšak po nějaké době kvůli jistým okolnostem tuto práci přerušil a
rozhodl se vytvořit distribuci vlastní.
</p>

<p>
Tak se zrodil Enoch. Daniel chtěl vytvořit úžasně rychlou distribuci schopnou
plně automaticky vytvářet balíčky a provádět jejich aktualizace. Brzy se okolo
něj a kanálu #enoch na irc.freenode.net zformovalo asi 10 vývojářů. Postupem
času a díky jejich pomoci se Enoch začal zlepšovat a bylo učiněno rozhodnutí
jej přejmenovat — distribuce dostala jméno Gentoo Linux a rychle směřovala
k&nbsp;verzi 1.0. V&nbsp;té době si Daniel koupil nový, rychlý počítač, avšak
jeho motherboard obsahoval vadný čip, který způsoboval, že se Linux během doby
nečinnosti zasekával. Díky tomu se vývoj Gentoo zcela zastavil.
</p>

<p>
Protože se s&nbsp;Gentoo nic nedělo, přešel Daniel na FreeBSD. To, co
viděl, zejména systém portů, ho zaujalo. Daniel se opět vrátil do světa Linuxu.
S&nbsp;pomocí dalších vývojářů jako Achim Gottinger začalo Gentoo opět směřovat
vpřed. Systém pro správu balíčků prošel radikálními změnami a dostal jméno
Portage. Nastala nejbouřlivější fáze vývoje, přidávaly se stále nové a nové
funkce. Tým dobrovolníků pomáhal udržovat Gentoo na technologické špičce a
zajišťoval jeho maximální možnou stabilitu a bezpečnost.
</p>

<p>
Model vývoje byl rozšířen o koncept navzájem nezávislých, avšak dobře
koordinovaných projektů. Pravidelná setkání mezi jejich vedoucími ("manažery")
udržovala vysoké tempo vývoje. Byla založena Gentoo Foundation pro správu
financí, právní ochranu a dohled nad tím, aby vývoj probíhal v&nbsp;souladu
se <uri link="/main/cs/contract.xml">společenskou smlouvou</uri>.
</p>

<p>
V&nbsp;dubnu 2004 se Daniel rozhodl rezignovat na svůj post vývojáře Gentoo.
Jsme mu vděčni za všechnu práci a úsilí, které Gentoo věnoval, a přejeme mu
hodně štěstí.
</p>

<p>
Gentoo se stále vyvíjí a roste, neustále probíhá jeho vylepšování. Objevují se
nové projekty, přidává se více vývojářů, sbírka balíčků se každým dnem
rozšiřuje. Není však pochyb o tom, že tím nejsilnějším, co Gentoo nabízí, je
jeho komunita vývojářů a uživatelů.
</p>

</body>
</section>
</chapter>
</mainpage>
