<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/proj/pl/devrel/handbook/hb-introduction-whatyouget.xml,v 1.2 2006/05/12 18:24:51 shadoww Exp $ -->

<sections>
<section>
<title>Wprowadzenie</title>
<body>

<p>
Gentoo zapewnia deweloperom wszystkie potrzebne usługi, które mogą ułatwić im
pracę nad projektami. Jeżeli jest coś, co jest potrzebne, a nie zostało
jeszcze dodane do listy usług, można się tego śmiało domagać od zespołu Gentoo
Infrastructure.
</p>

<p>
Stając się autoryzowanym deweloperem, otrzymamy od rekrutującej nas osoby
dostęp do wymienionych poniżej usług. Jeżeli doświadczymy jakichkolwiek
problemów, kontakt z osobą rekrutującą nas, bądź wymienionym wyżej zespołem
powinien rozwiązać problem.
</p>

</body>
</section>
<section>
<title>Bugzilla</title>
<body>

<p>
Deweloperzy mają możliwość zmiany wszystkich aspektów błędów w Bugzilli. Jeżeli
posiadamy już istniejące konto, powinniśmy zmienić nasz obecny adres e-mail na
e-mail Gentoo z pomocą administratora Bugzilli.
</p>

</body>
</section>
<section>
<title>CVS</title>
<body>

<p>
Nie wszyscy deweloperzy otrzymują dostęp do CVS - jeżeli potrzebujemy dostępu
do drzewa Portage, gentoo, gentoo-projects lub gentoo-x86, kontaktujemy się z
zespołem rekrutacji w celu odblokowania dostępu. Takie prośby trzeba dobrze
uzasadnić.
</p>

</body>
</section>
<section>
<title>IRC</title>
<body>

<p>
Będąc deweloperem, otrzymujemy status operatora na kanale #gentoo-dev, co
potwierdza funkcję jaką pełnimy w projekcie. W razie nieotrzymania tego statusu
należy skontaktować się z działem Developer Relations. Dodatkowo
przedstawiciele zespołu mogą przyznać nam status operatora na specyficznych
kanałach, takich jak na przykład #gentoo-hardened. Nadużywanie praw operatora
na #gentoo-dev może doprowadzić do utraty naszych praw wraz z możliwością
utraty statusu dewelopera. Jeżeli otrzymaliśmy prawa operatora, wymaga się od
nas używania ich z rozsądkiem, dla ogólnego dobra i tylko gdy deweloperzy lub
użytkownicy łamią zasady kanału.
</p>

<p>
Status operatora na kanale #gentoo jest przyznawany przez zaspół Developer
Relations. Nie oznacza on w żadnym wypadku, że użytkownik jest deweloperem.
</p>

<p>
"Specjalne" kanały Gentoo, takie jak #gentoo-hardened lub #gentoo-server są
przyznawane odpowiednim zespołom.
</p>

<p>
Kanały IRC należą do przedstawicieli odpowiadających im projektów, zarówno
strategicznych jak i operacyjnych. Dodatkowo właściciel kanału może zarządzać
nadawaniem bądź odbieraniem przywilejów użytkownikom. Jeżeli uznamy, iż te
prawa są nadużywane lub używane do złych celów, należy zgłosić to do zespołu
Developer Relations lub do <mail link="ombudsman@gentoo.org">rzecznika</mail>.
</p>

</body>
</section>
<section>
<title>Forum Gentoo (opcjonalnie)</title>
<body>

<p>
Prosimy jednego z administratorów forum na kanale #gentoo-forums lub poprzez
mail forum-mods@gentoo.org, by zmieniono nam status na forach Gentoo, jeżeli
zajdzie taka potrzeba. Posiadanie konta na forum nie jest obowiązkowe.
</p>

</body>
</section>
<section>
<title>Poczta</title>
<body>

<p>
Wszyscy deweloperzy otrzymują służbowy adres mailowy o nazwie
pseudonim@gentoo.org.
</p>

<p>
Szczegóły posługiwania się nim spisaliśmy w dokumencie
<uri>http://www.gentoo.org/proj/en/infrastructure/dev-email.xml</uri>.
</p>

</body>
</section>
<section>
<title>Listy mailingowe</title>
<body>

<p>
Wszyscy deweloperzy powinni zapisać się do list mailingowych gentoo-core i
gentoo-dev. W tym celu należy skontaktować się z osobami z zespołu
rekrutacyjnego, aby przypisali nas do listy gentoo-core, dostępnej tylko dla
deweloperów. Jeżeli jesteśmy zapisani do jakichkolwiek innych list, musimy się
wypisać i zapisać ponownie z naszym nowym adresem e-mailowym. Lista gentoo-core
używana jest do wewnętrznych dyskusji, jednak większość tematów należy kierować
na listę gentoo-dev.
</p>

</body>
</section>
<section>
<title>Konto na serwerze dev.gentoo.org</title>
<body>

<p>
Wszyscy deweloperzy otrzymują konto shell na dev.gentoo.org
(toucan.gentoo.org), gdzie mogą przechowywać swoje pliki, skonfigurować
przekazywanie poczty, a także wejść na IRC.
</p>

<p>
Dla bezpieczeństwa, dostęp jest możliwy tylko przy pomocy kluczy SSH, które
nasz mentor powinien umieścić na naszym koncie co umożliwi zalogowanie się z
ich pomocą. Więcej szczegółów na temat kluczy SSH znajduje się pod adresem
<uri>http://www.gentoo.org/proj/en/infrastructure/cvs-sshkeys.xml</uri>.
</p>

</body>
</section>
<section>
<title>Zasady korzystania z usług</title>
<body>

<p>
Usługi zapewniane przez Gentoo powinny być używane tylko dla pracy nad rozwojem
Gentoo. Zespół Infrastruktury ma prawo do wyłączania kont, które narażają
zabezpieczenia. Zawieszamy również konta, które nie są używane przez dłuższy
okres czasu. Dodatkowo nasz status na kanale #gentoo-dev zmieni się z +o na +v.
</p>

<p>
Jeżeli jakieś pliki na koncie dewelopera okażą się być szkodliwymi dla innych
deweloperów lub użytkowników, bądź też zagrażają w jakiś sposób projektowi
Gentoo (na przykład jeśli deweloper umieści tam nielegalne .torrenty), Zespół
Infrastruktury Gentoo zawiesi konto i odblokuje je dopiero po dochodzeniu
przeprowadzonym przez Gentoo Developer Relations. W większości przypadków, nasz
status dewelopera może zostać zawieszony, jeżeli takie pliki zostaną u nas
odnalezione. Takie same zasady tyczą się repozytorium CVS Gentoo i innych usług
zapewnianych deweloperom.
</p>

</body>
</section>
</sections>
