<?xml version='1.0' encoding="UTF-8"?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/proj/pl/devrel/handbook/hb-policy-etiquette.xml,v 1.2 2006/09/07 11:50:26 rane Exp $ -->

<sections>
<version>1.0.2</version>
<date>2006-09-05</date>

<section>
<title>Wprowadzenie i proste sugestie</title>
<body>

<p>
Te sugestie z założenia mają być prostym i łatwym do przestrzegania zbiorem
zasad, co do których <uri link="/proj/en/devrel">Developer Relations</uri>
<e>ma nadzieję</e>, że staną się powszechnie przestrzegane przez deweloperów.
Zasady te mają dość ogólny charakter i powinny być przestrzegane wszędzie tam,
gdzie tylko jest to możliwe.
</p>

<p>
Nie oznacza to, że wymagamy ich dokładnego przestrzeganie, czy chcemy, aby
każdy się z nimi zgadzał. Za to oczekujemy, że wszyscy deweloperzy zachowają
wysokie standardy kultury wobec społeczności użytkowników i innych deweloperów
Gentoo. Jeśli tak się nie stanie, możemy upomnieć dewelopera, a nawet go
zawiesić w jego czynnościach
</p>

<p>
Nie kneblujemy deweloperom ust, ważne jest dla nas za to <e>w jaki sposób</e>
mówią. To co mówimy jako deweloperzy Gentoo ma wpływ na wizerunek całego
naszego projektu, dlatego wymagamy profesjonalizmu zarówno w pracy nad
pakietami jak i w wypowiedziach skierowanych do innych osób. Oczekujemy
traktowania z równym szacunkiem innych deweloperów i użytkowników oraz ich
opinii, nawet jeśli są całkowicie błędne.
</p>

<p>
Przede wszystkim należy pisać zgodnie z zasadami gramatyki i ortografii, bez
względu na to czy to informacja przy wysyłaniu zmian do CVS, plik z opisem
zmian w pakiecie, czy zwyczajna rozmowa na IRC-u. Nie jest to zasada, której
łamanie jest szczególnie karane. Za to zwracamy uwagę, że poprawność zdań
znacznie ułatwia ich przeczytanie. Nie warto również przesadzać w drugą stronę
i nadmierną elokwencją utrudniać ich szybkiego zrozumienia.
</p>

</body>
</section>
<section>
<title>Czego nie należy robić</title>
<body>

<p>
Pod żadnym pozorem nie wolno obrażać innych osób.  Czasem jedna sarkastyczna
wypowiedź może poważnie urazić jej adresata. Jeśli <e>naprawdę</e> trzeba
skrytykować w jakiś sposób drugą osobę, należy to uczynić w możliwie bezbolesny
i nieobraźliwy sposób.
</p>

<p>
Pamiętajmy, że jesteśmy oficjalnymi reprezentantami Gentoo. W związku z tym
powinniśmy zachowywać się w sposób profesjonalny i kulturalny w naszych
codziennych kontaktach z użytkownikami i deweloperami.
</p>

</body>
</section>
<section>
<title>Wskazówki</title>
<subsection>
<title>Pliki ChangeLog</title>
<body>

<ul>
  <li>
    Muszą być łatwe do zrozumienia przez przeciętnego użytkownika. Zdania muszą
    być możliwie proste i krótkie, ale też powinny zawierać wszystkie potrzebne
    informacje. Mimo, że są krótkie, muszą być pisane prawidłowo po angielsku.
    Interpunkcja jest również bardzo ważna.
  </li>
  <li>
    Nie należy używać slangu związanego z Gentoo, poza słowami takimi jak
    "ebuild" i stwierdzeniami jak "version bump". Jeśli jest to dłuższy tekst,
    należy pamiętać o prawidłowej interpunkcji i znakach cytowania.
  </li>
</ul>
<ul>
  <li>
    Wszystkie nazwy funkcji muszą znajdować się w cudzysłowach.
  </li>
  <li>
    Należy podawać szczegóły. "Version bump" jest w porządku, ale "Version
    bump; see bug #..." jest lepszy. Pomaga to zarówno użytkownikom jak i innym
    deweloperom.
  </li>
  <li>
    Nie należy używać zdań takich jak "testowane od miesięcy, powinno działać"
    czy "myślę, że to może rozwiązać problemy". Coś działa lub nie działa, nie
    ma pośredniej sytuacji. Jeśli nie jest się pewnym prawidłowości działania
    jakiegoś programu, zawsze lepiej poprosić użytkowników o uważne testy i
    informacje o ewentualnych błędach.
  </li>
  <li>
    Wspominając o częściach pliku ebuild, takich jak np. wartość zmiennej
    homepage, należy pamiętać o cudzysłowach i dużych literach, wpis
    "HOMEPAGE" jest jedynym poprawnym. Ułatwia to kilka rzeczy, przede
    wszystkim informuje użytkowników o tym, że zmieniła się wartość tej
    zmiennej, a nie np. strona, która się otwiera po uruchomieniu programu.
  </li>
  <li>
    Skróty należy pisać dużymi literami. Np. "ALSA" zamiast "alsa" i "Win4Lin"
    zamiast "win4lin".
  </li>
</ul>

</body>
</subsection>
<subsection>
<title>Ebuildy</title>
<body>

<ul>
  <li>
    Nie należy podnosić wersji ebuildów jeśli naprawdę nie jest to konieczne
    lub nie są to ważne poprawki związane z bezpieczeństwem. Przypadki, kiedy
    nie jest to konieczne to:
    <ul>
      <li>
        Drobne poprawki pisowni w komentarzach wewnątrz plików, w ich tabulacji itp.
      </li>
      <li>
	Dodanie poprawek do ebuildu umożliwiających jego współpracę z nowymi
	wersjami jądra (lub nowymi wersjami bibliotek), co pozwala na
	zainstalowanie tego programu przez większą liczbę użytkowników niż
	dotychczas, ale nie zmienia zbyt wiele obecnym jego posiadaczom.
      </li>
    </ul>
    Główna zasada jest taka, że wszelkie poważne zmiany w którymś z plików
    instalowanych przez ebuild powinny prowadzić do podniesienia jego wersji.
    Jeśli zmienia się zachowanie programu podnosimy wersję umożliwiając
    wszystkim użytkownikom aktualizację. Więcej przykładów znajduje się w
    tekście o zasadach pisania ebuildów.
  </li>
  <li>
    Należy szanować preferencje innych deweloperów dotyczące wyglądu kodu i
    dokonywać tylko niezbędnych poprawek w ich ebuildach, dzięki czemu unika
    się zbędnego obciążenia serwera CVS oraz komplikowania życia innym ludziom.
    Zmian w składni należy dokonywać tylko wtedy, gdy jest z tego jakaś realna
    korzyść, np. przyśpieszenie kompilacji programu, dodanie informacji
    przydatnych dla użytkowników lub dostosowanie do zasad pisania tych
    plików.
  </li>
</ul>

</body>
</subsection>
<subsection>
<title>IRC</title>
<body>

<ul>
  <li>
    Należy być uprzejmym i do każdego odnosić się z szacunkiem, nawet jeśli
    bombarduje nas bezsensownymi wiadomościami.
  </li>
  <li>
    Nie wolno obrażać ani dyskryminować użytkowników i deweloperów.
  </li>
  <li>
    Na wszystkie pytania należy odpowiadać możliwie najdokładniej i zgodnie ze
    swoją wiedzą. Odpowiadanie na pytania dotyczące czegoś, o czym nie ma się
    pojęcia prowadzi jedynie do zamieszania. Nie ma żadnych zasad, które
    mówiłyby o tym jak daleko można posunąć się w pomaganiu, ale odradzamy
    bezpośredni kontakt z maszyną użytkownika, taki jak SSH-owanie się tam,
    ponieważ za wszystkie potencjalne problemy będzie potem odpowiedzialny
    deweloper.
  </li>
  <li>
    Deweloperzy posiadający status operatora na kanale, nie powinni go
    nadużywać. W przypadku sporów z użytkownikiem należy je rozwiązać metodami
    pokojowymi, a nie wyrzucać go na stałe z kanału, chyba że sytuacja jest
    naprawdę krytyczna i inni deweloperzy poprą taką decyzję.
  </li>
  <li>
    Na kanałach #gentoo-dev i #gentoo nie wolno przeklinać. Pozostałe kanały
    #gentoo- mają własne zasady, które ustalają ich założyciele. W związku z
    tym, że większość rozmów na #gentoo-dev prowadzona jest przez deweloperów
    Gentoo, ludzie tam przebywający są uważani za reprezentantów całej
    społeczności. W związku z tym, że chcemy, aby Gentoo sprawiało wrażenie
    możliwie profesjonalnego projektu, prosimy o powstrzymanie się tam od
    wszelkich kłótni i używania przekleństw.
  </li>
</ul>

</body>
</subsection>
<subsection>
<title>Forum</title>
<body>

<ul>
  <li>
    Należy być miłym i do każdego odnosić się z szacunkiem, nawet jeśli zadaje
    najbardziej kuriozalne pytania. Należy pisać w sposób uprzejmy lub
    powstrzymać się od komentowania.
  </li>
  <li>
    Należy trzymać się zasad panujących na forum oraz nie odbiegać w dyskusjach
    od jego tematyki.
  </li>
  <li>
    Należy być aktywnym. Jeśli użytkownik pyta czemu coś zostało stworzone,
    należy mu to wyjaśnić. Jeśli pyta czemu coś usunięto, również należy mu to
    wyjaśnić. Warto korzystać ze swojej wiedzy i pomagać innym ludziom. Jeśli
    jednak nie wie się w czym tkwi problem, nie należy mieszać się do dyskusji
    i wprowadzać ludzi w błąd.
  </li>
</ul>

</body>
</subsection>
<subsection>
<title>Poczta</title>
<body>

<ul>
  <li>
    Nie wolno wysyłać listów w formie HTML, jest to bardzo denerwujące. Należy
    zawijać wiersze w wiadomościach wysyłanych czystym tekstem. Niektórzy
    ludzie blokują wiadomości w formie HTML i łamanie tej zasady może powodować
    utrudnienia w komunikacji z nimi.
  </li>
  <li>
    W odpowiedziach na listy użytkowników należy być uprzejmym. Nie wolno po
    prostu odsyłać kogoś do innego dewelopera bez dokładnego wyjaśnienia tego
    powodów. Dobrym przykładem takiego listu może być następujący tekst:
    "Odsyłam Cię do <e>kogoś</e>, ponieważ to on teraz opiekuje się pakietem, o
    który pytasz. Wszystkie pytania dotyczące tej kwestii powinny być kierowane
    do niego, przepraszam za zamieszanie".
  </li>
</ul>

</body>
</subsection>
</section>
</sections>
