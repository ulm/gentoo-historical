<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/proj/it/hardened/primer.xml,v 1.3 2012/10/28 15:21:24 swift Exp $ -->

<guide lang="it">
<title>Introduzione a Gentoo Hardened</title>

<author title="Autore">
  <mail link="method@gentoo.org">Joshua Brindle</mail>
</author>
<author title="Contributi">
  <mail link="tocharian@gentoo.org">Adam Mondl</mail>
</author>
<author title="Redazione">
  <mail link="solar@gentoo.org">Ned Ludd</mail>
</author>
<author title="Traduzione">
  <mail link="liuju86@gmail.com">Ju Liu</mail>
</author>

<abstract>Introduzione a Gentoo Hardened.</abstract>

<version>1.2</version>
<date>2007-02-07</date>

<chapter>
<title>Introduzione</title>
<section>
<body>

<p>
Questa guida è indicata per chi non conosce a fondo il progetto Gentoo
"Hardened" ("temprato,indurito", ndT) , quali sono le possibilità che offre,
come queste interagiscono e quali sono i loro rispettivi compiti all'interno del
progetto.
</p>

<p>
La nozione principale sulla sicurezza su cui si pone l'accento è quello dei
livelli di sicurezza. I livelli sono fondamentali nel garantire che il sistema
di un utente non venga compromesso, e nel caso in cui ciò accada, nel
minimizzare i possibili danni. Combinando una serie di tecnologie diverse,
benchè tutte incentrate sulla sicurezza, si obbliga l'attaccante a superare
ulteriori prove per compromettere un sistema. Per questo motivo si raccomanda
sempre di decidere quali siano le proprie necessità e di combinare tali
soluzioni per proteggere il proprio sistema. In questa guida si cercherà di
esporre le varie opzioni disponibili e come queste si possano utilizzare
contemporaneamente.
</p>

<p>
Gentoo Hardened non è un prodotto nè la soluzione in sé, ma è semplicemente un
progetto in cui un gruppo di sviluppatori lavora insieme per raggiungere
l'obiettivo di una migliore sicurezza. I sotto-progetti contenuti in Gentoo
Hardened non hanno nessun altro legame tra loro se non quello di appartenere
allo stesso progetto. Si può pensare a questo allo stesso modo per cui KDE e
GNOME fanno entrambi parte del progetto desktop e hanno un obiettivo comune, ma
sono comunque indipendenti l'uno dall'altro.
</p>

<note>
Chiedere aiuto per l'installazione o l'assistenza di un sistema 'Gentoo
Hardened' non è chiaro e dovrebbe sempre essere specificato se si tratta di un
problema relativo a SELinux, relativo a PIE/SSP e così via...
</note>

</body>
</section>
</chapter>

<chapter>
<title>Tecnologie Offerte</title>
<section>
<title>PaX</title>
<body>

<p>
Il cuore del progetto è PaX. PaX è una patch del kernel che permette di
proteggersi da attacchi di tipo buffer o heap overflow e simili. PaX è la prima
linea di difesa.
</p>

<p>
A causa di software mal progettato si è sempre a rischio di compromissione da
parte di attacchi chiamati buffer e heap overflow; questi tipi di overflow sono
causati dalla mancanza di controlli sull'input inserito dall'utente in
un'applicazione. Quando l'attaccante è in grado, in un'applicazione, di
immettere input che viene inserito in memoria senza essere prima controllato,
nasce la possibilità di un overflow. Linguaggi di programmazione a basso livello
come C o C++ non proteggono automaticamente dai buffer overrun, e il risultato è
che quando si inseriscono più dati di quanti il buffer ne possa contenere, il
codice eseguibile ad esso adiacente può essere sovrascritto con l'input
dell'utente. Questo normalmente dovrebbe causare il crash dell'applicazione se
l'input dell'utente non è comprensibile alla macchina. Generalmente questo
problema si manifesta in un page fault, in quanto i caratteri che hanno superato
la dimensione del buffer e sono interpretati come codice eseguibile vengono
trattati come un indirizzo che probabilmente non esiste. Questo è l'effetto meno
nocivo di un overrun.
</p>

<p>
Se l'attaccante conosce la presenza di un overrun, tuttavia, ha la possibilità
di aggiungere all'input un shellcode ed invece di causare il crash
dell'applicazione, può fare in modo che esso esegua istruzioni arbitrarie.
Questo accade perchè i shellcode sono la modalità con cui le istruzioni vengono
salvate in memoria per l'esecuzione da parte del processore. In pratica il
shellcode consiste in 'opcodes', codici in linguaggio macchina che specificano
l'operazione prossima ad essere eseguita; questi vengono tradotti in routine
assembly. L'attaccante ha un'ottima conoscenza di questi opcode ed è in grado di
creare un shellcode che gli permette di fare qualunque cosa desideri, come ad
esempio aprire una shell root e associarla ad una porta. Quando questo accade,
l'utente non ne è minimamente consapevole poichè l'applicazione non termina, ed
invece comincia ad eseguire il codice arbitrario dell'attaccante permettendogli
qualunque azione sul sistema. PaX attenua questo problema allocando in modo
casuale ogni funzione e buffer dell'applicazione in memoria. Questa tecnica è
chiamata ASLR (Address Space Layout Randomization) ed è la base fondamentale su
cui si fonda PaX. Avendo offset, cioè posizioni nella memoria, casuali per le
funzioni e i buffer, l'attaccante non è in grado di creare un input che gli
assicuri l'esecuzione del shellcode (rendendo invece quest'operazione molto
difficile in quanto probabilmente l'applicazione andrà in crash e verrà
riavviata con nuovi offset). L'ASLR è ancora più utile se utilizzata con codice
PIE (Position Indipendent Executable, cioè eseguibile indipendente dalla
posizione) ma funziona anche con codice standard pena un overhead.
</p>

<p>
PaX inoltre offre la possibilità di avere sia segmenti di codice che hanno
permessi di esecuzione e non di scrittura che segmenti che hanno permessi di
scrittura e non di esecuzione. Questa tecnica è chiamata pageexec. Nei
processori basati su x86 non è possibile utilizzarla a livello hardware in
quanto gli sviluppatori dell'x86, per risparmiare spazio, hanno deciso di
utilizzare la stessa flag per segnalare i permessi di scrittura e di esecuzione.
Dato che una zona di memoria può essere o scrivibile o leggibile ed eseguibile
non è molto utile togliere i permessi di esecuzione ai buffer perchè questo li
renderebbe non più leggibili. Per questa ragione, su x86 PaX emula questo
comportamento a livello software, introducendo un overhead ma incrementando di
molto la sicurezza.
</p>

</body>
</section>
<section>
<title>PIE/SSP</title>
<body>

<p>
Per aumentare la chiarezza, anche se generalmente si parla di PIE e SSP come di
un'unica entità perchè entrambi fanno parte della toolchain hardened, bisogna
chiarire che sono senz'altro tecnologie diverse con diversi obiettivi. PIE, di
per sé, non fornisce misure di sicurezza aggiuntive, ma quando è combinata nel
kernel con PaX diventa un mezzo molto potente per difendersi contro gli
overflow. SSP è invece interamente implementato a livello utente e protegge
contro gli attacchi che hanno come obiettivo lo stack senza il supporto del
kernel. Dato che PIE e SSP sono implementati separatamente e fanno cose diverse,
sono indubbiamente due diversi livelli di protezione: per esempio, un attacco
chiamato ret2libc che potrebbe superare PaX, sarebbe fermato da SSP.
</p>

<p>
Si sono dovute superare molte difficoltà per fornire agli utenti un modo
semplice per creare un ambiente interamente costituito da codice PIE in cui
si possa usufruire dell'ASLR con overhead minimo. Oltre a PIE, la toolchain
'hardened' è dotata anche di SSP (Stack Smashing Protection). Per proteggere
dallo stack smashing, SSP alloca un'area di memoria all'esterno dei buffer e vi
inserisce un canary (o un marker) casuale crittografato. Questo permette all'SSP
di controllare se il canary è stato sovrascritto dopo ogni fase di scrittura nel
buffer e se ciò è accaduto, di terminare l'applicazione. La toolchain hardened
fornisce nel modo più facile possibile un ambiente PIE/SSP a livello utente. Gli
stage denominati 'hardened' sono stage standard compilati con PIE e SSP e non
includono controlli degli accessi di tipo SELinux, RSBAC e grsecurity.
</p>

</body>
</section>
<section>
<title>Controllo obbligatorio degli accessi</title>
<body>

<p>
Se PaX è il primo livello di protezione, forse anche il secondo o il terzo se
si dispone di un firewall e/o di un sistema di rilevazione delle intrusioni, si
raccomanda fortemente di utilizzare il controllo degli accessi per rendere
ancora più sicuro il proprio sistema. È molto importante rendersi conto che
il controllo degli accessi rappresenta l'<b>ultimo</b> livello di protezione. Il
controllo degli accessi è molto utile per porre dei limiti ad attaccanti che
hanno già ottenuto accesso al vostro sistema, o ad utenti locali. Al momento
attuale Gentoo Hardened supporta tre soluzioni di controllo: SELinux, grsecurity
e RSBAC.
</p>

<p>
Se si desidera utilizzare grsecurity non ci si deve preoccupare di quale stage
sia stato utilizzato perchè esso non richiede modifiche nello spazio utente. Si
deve semplicemente utilizzare lo stage hardened e compilare il kernel
utilizzandone uno in cui grsecurity sia attivo, come ad esempio quello
hardened-sources. Una volta che il sistema è in funzione, si può utilizzare la
"learning mode" di grsecurity per costruire la lista di controllo degli accessi
per il proprio sistema.
</p>

<p>
Come per grsecurity, anche RSBAC non richiede nessuna modifica nello spazio
utente ma può essere installato dopo aver configurato un sistema Gentoo
standard. RSBAC è supportato dal kernel rsbac-sources. Quando il sistema
funziona, è possibile scegliere tra i vari modelli di controllo degli accessi
che offre RSBAC, dal momento che sono costituiti da moduli. La documentazione
Gentoo su RSBAC riporta una lista dei vari modelli offerti insieme ad una
descrizione più esauriente di ognuno di essi.
</p>

<p>
Oltre ai due livelli di sicurezza che sono stati descritti, ne verrano
sicuramente aggiunti altri in futuro. Esempi di livelli aggiuntivi sono la
prevenzione / rilevamento delle intrusioni, che diventerebbe il primo livello
addirittura prima di PaX. Dischi e swap criptati, che offrono una protezione
dalle vulnerabilità 'fisiche' della sicurezza. Auditing, che permetterebbe di
vedere e agire contro le minacce prima che queste possano compromettere il
sistema. Il traffico criptato nelle reti e misure rigide di autenticazione sono
ulteriori livelli di sicurezza supportati appieno dalla maggior parte delle
installazioni Linux ma qui non verranno trattati a fondo.
</p>

</body>
</section>
</chapter>

<chapter>
<title>Risorse</title>
<section>
<body>

<table>
<tr>
  <th>Progetto</th>
  <th>Homepage progetto</th>
  <th>Pagina progetto Gentoo</th>
</tr>
<tr>
  <ti>PaX</ti>
  <ti>
    <uri link="http://pax.grsecurity.net">http://pax.grsecurity.net</uri>
  </ti>
  <ti>
    <uri
    link="http://hardened.gentoo.org/pax-quickstart.xml">
    http://hardened.gentoo.org/pax-quickstart.xml
    </uri>
  </ti>
</tr>
<tr>
  <ti>PIE</ti>
  <ti>Non disponibile</ti>
  <ti>Non disponibile</ti>
</tr>
<tr>
  <ti>SSP</ti>
  <ti><uri
    link="http://www.trl.ibm.com/projects/security/ssp/">
    http://www.trl.ibm.com/projects/security/ssp/</uri>
</ti>
  <ti>Non disponibile</ti>
</tr>
<tr>
  <ti>SELinux</ti>
  <ti>
    <uri link="http://www.nsa.gov/selinux">http://www.nsa.gov/selinux</uri>
  </ti>
  <ti>
    <uri
    link="http://hardened.gentoo.org/selinux">http://hardened.gentoo.org/selinux
    </uri>
  </ti>
</tr>
<tr>
  <ti>grsecurity</ti>
  <ti><uri link="http://www.grsecurity.net">http://www.grsecurity.net</uri></ti>
  <ti>
    <uri
    link="grsecurity.xml">http://www.gentoo.org/proj/it/hardened/grsecurity.xml
    </uri>
  </ti>
</tr>
</table>

</body>
</section>
</chapter>

</guide>
