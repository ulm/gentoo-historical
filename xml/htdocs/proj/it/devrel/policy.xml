<?xml version='1.0' encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/proj/it/devrel/policy.xml,v 1.1 2007/09/24 22:40:06 scen Exp $ -->

<guide link="/proj/it/devrel/policy.xml" lang="it">
<title>Guida alle Politiche per le Relazioni tra Sviluppatori</title>

<author title="Autore">
  <mail link="devrel@gentoo.org">Relazioni tra Sviluppatori</mail>
</author>
<author title="Traduzione">
  <mail link="scen@gentoo.org">Davide Cendron</mail>
</author>

<!-- Trovare una traduzione decente x "Developer Relations" -->

<abstract>Guida alle Politiche per le Relazioni tra Sviluppatori</abstract>

<version>1.1.2</version>
<date>2006-08-27</date>

<chapter>
<title>Politica di risoluzione dei conflitti</title>

<section>
<title>Introduzione</title>
<body>

<p>
Sebbene i conflitti abbastanza seri da richiedere il coinvolgimento dei
responsabili delle "Relazioni tra Sviluppatori" (il termine originale inglese è
"Developer Relations", d'ora in poi verrà utilizzata la traduzione italiana,
ndt) siano rari, è inevitabile che gli sviluppatori abbiano degli scontri di
varie entità. È essenziale che il team Relazioni tra Sviluppatori trovi delle
risoluzioni eque ed imparziali ai problemi tra sviluppatori. Sebbene tutte le
situazioni differiscano e sia necessario esercitare una buona capacità di
giudizio, queste linee guida sono pensate per definire una via d'azione il più
soddisfacente possibile.
</p>

</body>
</section>

<section>
<title>Quando bisognerebbe coinvolgere i membri del gruppo Relazioni tra
Sviluppatori?</title>
<body>

<p>
I membri del gruppo Relazioni tra Sviluppatori dovrebbero essere coinvolti
solamente in un conflitto quando sono falliti altri tentativi per risolverlo.
Gli sviluppatori dovrebbero cercare di discutere in modo educato relativamente
alla controversia per risolvere il conflitto tra loro. Gli sviluppatori
all'interno di un singolo progetto di alto livello (Top Level Project - TLP ,
ndt) coinvolti in un conflitto dovrebbero consultarsi con il responsabile TLP.
Sebbene i responsabili TLP non siano necessariamente qualificati per risolvere
dispute personali, problemi tecnici che sfociano in conflitto possono essere
spesso risolti all'intero del progetto senza il coinvolgimento dei membri di
Relazioni tra Sviluppatori. Quest'ultimi dovrebbero essere coinvolti quando i
precedenti metodi non hanno avuto successo. Qualsiasi membro del Sottoprogetto
Risoluzione Conflitti di Relazioni tra Sviluppatori può lavorare con le parti in
causa per risolvere il conflitto; il membro di Relazioni tra Sviluppatori che
prende in carico questo ruolo dovrebbe chiarire che sta prendendo il controllo
del conflitto per prevenire problemi di comunicazione. Questo non significa che
il membro di Relazioni tra Sviluppatori in controllo non possa chiedere
assistenza ad altri.
</p>

<p>
Questioni non necessariamente collegate a conflitti personali, come violazioni
intenzionali o ripetute delle regole, comportamente malizioso o caustico nei
confronti di sviluppatori o utenti, o simili problemi di comportamento specifici
di uno sviluppatore dovrebbero essere inviati direttamente al team Relazioni tra
Sviluppatori tramite <mail link="devrel@gentoo.org">devrel@gentoo.org</mail>.
Esse verranno affrontate di volta in volta singolarmente e potrebbero richiedere
azioni disciplinari.
</p>

<p>
Qualsiasi reclamo che le parti non riusciranno a risolvere da sè usando le
risorse descritte in precedenza è assegnato al sottoprogetto Risoluzione
Conflitti per una sua risoluzione. Questo processo è descritto in "Azione
Disciplinaria e Risoluzione"
</p>

</body>
</section>
</chapter>

<chapter>
<title>Azione Disciplinaria e Risoluzione</title>

<section>
<title>Introduzione</title>
<body>

<p>
Un'Azione Disciplinare deve essere decisa in base ad ogni singolo caso dal
Responsabile(i) di Relazioni tra Sviluppatori. Per la maggior parte delle
situazioni che richiedono un'azione disciplinare, è sufficiente un avviso per
correggere la condotta futura. Se la condotta non migliora, è appropriato
imporre un periodo probatorio, da due settimane ad un mese, in cui l'accesso
alle infrastrutture di Gentoo sarà revocato. Se dopo il ripristino dell'accesso
si verifica ancora una condotta negativa, sarà necessario effettuare una
rimozione dal progetto. In casi estremi, la sospensione o la rimozione potrebbe
essere necessaria a seguito di un singolo reato. Tranne che in situazioni
critiche dove l'azione immediata è necessaria, questo tipo di azione
disciplinare è determinata dai membri del sottoprogetto Risoluzione Conflitti.
</p>

<p>
A seguito della rimozione di uno sviluppatore, la mailing list gentoo-core
dovrebbe essere avvisata. Inoltre, il team Relazioni tra Sviluppatori dev'essere
informato dei fatti che hanno portato alla rimozione o alla sospensione di uno
sviluppatore, e questa informazione va archiviata in un bug. Gli sviluppatori
rimossi dal progetto non possono tornare ad esserlo senza l'approvazione del
(dei) responsabile(i) di Relazioni tra Sviluppatori.
</p>

</body>
</section>

<section>
<title>Sottoprogetto Risoluzione Conflitti</title>
<body>

<p>
Il gruppo Relazioni tra Sviluppatori ha instaurato un sottoprogetto Risoluzione
Conflitti per risolvere le dispute coperte da questo regolamento. Questo gruppo
è composto da un membro di Relazioni tra Sviluppatori come coordinatore
strategico, quattro sviluppatori Gentoo attivi che servono da consiglio di
risoluzione conflitti, e da eventuali sostituti stabiliti dal coordinatore. Il
coordinatore è scelto dai membri attivi di Relazioni tra Sviluppatori, ed è
responsabile della scelta dei membri del consiglio e di qualsiasi eventuale
sostituto. I membri di Relazioni tra Sviluppatori approvano o rifiutano le
scelte del coordinatore.
</p>

<p>
Il coordinatore del sottoprogetto Risoluzione Conflitti è innanzitutto un
contatto strategico tra il consiglio e il (i) capo(i) di Relazioni tra
Sviluppatori, e per tale motivo non ha il diritto di voto nel determinare la
risoluzione di qualsiasi conflitto a meno che non sia necessario per effettuare
uno spareggio. Tuttavia, il capo dovrebbe essere coinvolto in qualsiasi
conflitto indirizzato a questo sottoprogetto, e deve essere disponibile per
offrire una guida, consigli, o assistenza in caso di necessità. Il capo ha anche
l'incarico di far sì che tutti i membri del sottoprogetto siano di fatto dei
partecipanti attivi, che tutti i membri siano idonei al loro compito, che il
sottoprogetto lavori per instaurare qualsiasi procedura interna necessaria, e
per azioni amministrative simili necessarie per il corretto funzionamento del
consiglio.
</p>

</body>
</section>

<section>
<title>Regolamento Risoluzione Conflitti</title>
<body>

<p>
Una volta che un reclamo viene inviato al sottoprogetto Risoluzione Conflitti,
il consiglio si assume la responsabilità di coordinare tutti gli aspetti del
reclamo. Il consiglio deve agire in accordo con le seguenti linee guida:
</p>

<p>
Le dispute tra sviluppatori devono prima essere assegnate ad un membro del
sottoprogetto Risoluzione Conflitti di Relazioni tra Sviluppatori perchè agisca
come mediatore. Questo passaggio potrebbe essere omesso solo in caso di un
accordo unanime tra i membri del consiglio, e solo se nessun membro del
sottoprogetto ha già provato ad effettuare una mediazione come descritto in
precedenza.
</p>

<p>
Reclami che non richiedono di per sè una mediazione (come ripetuti problemi di
QA -- Garanzia di Qualità, ndt) sono trattati esclusivamente dal consiglio.
Anche i problemi per i quali la mediazione non ha avuto successo vengono
reindirizzati al consiglio per una risoluzione.
</p>

<p>
In un caso o nell'altro, una volta che il reclamo raggiunge il consiglio per la
risoluzione definitiva, il consiglio dovrebbe agire nei confronti di esso in
modo tempestivo. Sebbene sia impossibile stabilire in modo assoluto dei limiti
temporali, non si accettano ritardi non necessari. È a carico dei membri del
consiglio istituire le comunicazioni tra loro stessi. IRC è il mezzo di
comunicazione preferito, ma l'e-mail è un'alternativa accettabile nel caso in
cui IRC si dimostri impossibile da utilizzare.
</p>

<p>
Non ha importanza come il consiglio scelga di adempiere ai propri compiti, tutte
le procedure pubbliche inclusi gli incontri del consiglio e le sessioni di voto
devono essere rese pubbliche. Tuttavia, le discussioni con le parti coinvolte
nel reclamo tenute con lo scopo di mediazione dovrebbero essere mantenute
private su richiesta o delle parti o dei membri del consiglio in riunione con le
parti. Il capo del sottoprogetto è responsabile del rilascio (al pubblico) dei
log o delle e-mail all'alias mail devrel e di mantenere un archivio di tutti di
documenti pubblici. Nel caso di discussioni private, deve essere fornito un
sommario di tutte la parti non sensibili della discussione.
</p>

</body>
</section>

<section>
<title>Risoluzione e Appello</title>
<body>

<p>
Una volta che i membri del consiglio hanno informazioni sufficienti per trarre
una conclusione, s'incontreranno per prendere una decisione finale riguardo
alla risoluzione appropriata del reclamo. Il capo del sottoprogetto non voterà
per determinare questa risoluzione finale a meno che non sia necessario
effettuare uno spareggio.
</p>

<p>
Qualsiasi parte di una disputa risolta da il consiglio può appellarsi alla
risoluzione al(i) capo(i) di Relazioni tra Sviluppatori. Nessun'altro
sviluppatore può appellarsi.
</p>

<p>
Nel caso di un appello, il(i) capo(i) di Relazioni tra Sviluppatori deve
intraprendere una delle due azione. Possono rifiutare l'appello e riferirlo al
Consiglio per una risoluzione finale.
</p>

<p>
Oppure, possono accettare l'appello. Se lo fanno, il(i) capo(i) devono
immediatamente pubblicare l'appello all'alias mail devrel per effettuare una
votazione sull'appello da parte di Relazioni tra Sviluppatori. I membri di
quest'ultimo gruppo hanno tre giorni per votare l'accettazione o il rifiuto
dell'appello.
</p>

<p>
Se l'appello viene votato dalla maggioranza dei votanti, esso ha avuto successo.
In questo caso, la decisione del consiglio viene modificata come richiesto
nell'appello.
</p>

<p>
Se Relazioni tra Sviluppatori vota per rifiutare l'appello, allora la decisione
del consiglio viene accettata senza modifiche. L'esito dei voti potrebbe venire
impugnato per fare nuovamente appello al Consiglio per una risoluzione, ma,
nuovamente, è permesso appellarsi solo alle parti coinvolte dalla risoluzione.
</p>

</body>
</section>

<section>
<title>Considerazioni Etiche</title>
<body>

<p>
Nessun membro di Relazioni tra Sviluppatori può partecipare a più di un
tentativo di risoluzione di un conflitto. Più precisamente, chiunque provi a
mediare o altrimenti a risolvere un conflitto nella prima parte del processo
viene escluso dal prendere parte agli stadi successivi (come il servire
qualsiasi consiglio di risoluzione di una disputa).
</p>

<p>
In particolare, se una parte di una disputa è anche un membro di Relazioni tra
Sviluppatori, questa persona non dovrebbe avere nessun ruolo nel processo di
risoluzione della disputa se non come parte in causa. Se quel membro di
Relazioni tra Sviluppatori ha anche uno specifico ruolo nel processo di
risoluzione (come capo Relazioni tra Sviluppatori o vicecapo Risoluzione
Conflitti), allora questa persona deve immediatamente informare Relazioni tra
Sviluppatori del conflitto e chiedere loro di scegliere un sostituto per farlo
agire un sua vece per questa disputa.
</p>

<p>
Per qualsiasi reclamo inviato al sottoprogetto Risoluzione Conflitti, il(i)
capo(i) di Relazioni tra Sviluppatori e il capo del sottoprogetto dovrebbero
discutere con ciascun altro membro del consiglio per determinare potenziali
conflitti d'interesse. I membri del consiglio aventi un conflitto d'interessi in
qualsiasi disputa particolare non dovrebbero partecipare alla risoluzione di
essa. Dovrebbero essere rimpiazzati da un sostituto scelto dal capo del
sottoprogetto. Sia che il sostituto diventi un membro permanente del consiglio
sia che il membro sostituito venga reintegrato alla fine della disputa viene
lasciato a discrezione del capo del sottoprogetto.
</p>

<p>
Reclami sollevati riguardo ad un qualsiasi membro del sottoprogetto Risoluzione
Conflitti dovrebbero essere indirizzati in ogni momento al(i) capo(i) di
Relazioni tra Sviluppatori o ad un incontro del team Relazioni tra Sviluppatori
per essere discussi. In estreme circostanze, l'intero gruppo Relazioni tra
Sviluppatori potrebbe votare la rimozione dei membri dal sottoprogetto
risoluzione conflitti. Inoltre, i membri del consiglio possono essere sostituiti
a discrezione del capo del sottoprogetto con una spiegazione a Relazioni tra
Sviluppatori.
</p>

</body>
</section>
</chapter>

<chapter>
<title>Varie</title>
<section>
<title>Assenze giustificate</title>
<body>

<p>
Spesso gli sviluppatori Gentoo vanno in vacanza, devono prendersi un breve
periodo di pausa per esami universitari, o vanno perfino in luna di miele. Anche
se fa piacere che gli sviluppatori abbiano una vita al di fuori di Gentoo,
sarebbe utile far sapere quando si va via e quando si prevede di tornare. Quando
si parte, avvisare i gruppi di sviluppo più vicini come anche creare una voce
devaway.
</p>

<p>
Bisogna creare un file chiamato <path>.away</path> nella propria directory
<path>/home/proprionomeutente</path>. Questo file conterrà i dettagli della
propria assenza e si rifletteranno nel <uri
link="http://www.gentoo.org/proj/en/devrel/roll-call/devaway.xml">sito devaway
</uri>. Tale pagine è aggiornata una volta ogni ora. Nel momento in cui si è
tornati, basta semplicemente cancellare il file <path>.away</path> dalla propria
directory home.
</p>

<p>
Un'assenza giustificata estesa viene definita come inattività per qualsiasi
periodo di tempo maggiore di 60 giorni. L'accesso all'infrastruttura Gentoo
probabilmente verrà disabilitata durante questo periodo per ragioni di
sicurezza. Ciò significa che l'accesso al CVS e l'accesso alla shell a dev
verranno influenzate -- l'email probabilmente no. Se il team Relazioni tra
Sviluppatori non viene avvisato in anticipo in previsione di un periodo di
inattività esteso, dopo 60 giorni lo sviluppatore verrà considerato ritirato ed
ogni rientro sarà a discrezione del(i) responsabile(i) di Relazioni tra
Sviluppatori e il rispettivo capo progetto, se applicabile.
</p>

</body>
</section>

<section>
<title>Post-ritiro</title>
<body>

<p>
Le e-mail gentoo.org degli sviluppatori ritirati verranno rimosse dalle mailing
list di Gentoo per prevenire l'invio di notifiche di mancato recapito. Gli
sviluppatori ritirato hanno la responsabilità di reiscriversi alle liste
pubbliche utilizzando un indirizzo email non-Gentoo.
</p>

<ul>
  <li>
    Agli sviluppatori ritirari verrà inoltrata la propria mail @gentoo.org per
    un numero di mesi uguale al numero di anni approssimato per eccesso nei
    quali sono stati sviluppatori ufficiali.
  </li>
  <li>Le mail verranno inoltrate per un massimo di 6 mesi.</li>
</ul>

<p>
Questo regolamento assicura che tutti gli sviluppatori abbiano minimo 1 mese di
inoltro in base alla politica esistente. E uno sviluppatore che è stato attivo
per circa 3 anni avrà 3-4 mesi per poter spostare le proprie mail personali ad
un account diverso da gentoo.org.
</p>

</body>
</section>

</chapter>
</guide>