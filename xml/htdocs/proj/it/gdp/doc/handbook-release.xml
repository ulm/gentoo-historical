<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">
<!-- $Header: /var/cvsroot/gentoo/xml/htdocs/proj/it/gdp/doc/handbook-release.xml,v 1.3 2008/04/06 13:11:18 scen Exp $ -->

<guide link="/proj/it/gdp/doc/handbook-release.xml" lang="it">
<title>Guida ai Rilasci del Manuale Gentoo</title>

<author title="Autore">
  <mail link="nightmorph"/>
</author>

<author title="Traduzione">
  <mail link="scen"/>
</author>

<abstract>
Questa guida documenta in modo dettagliato il processo di aggiornamento dei
manuali Gentoo e della relativa documentazione per ogni nuovo rilascio di Gentoo
Linux.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.1</version>
<date>2008-04-03</date>

<chapter>
<title>Introduzione</title>
<section>
<title>Obiettivo</title>
<body>

<p>
Questo documento è pensato per aiutare il coordinatore del rilascio del Manuale
(e/o altri membri del GDP e collaboratori) ad affrontare l'arduo compito di
aggiornare ed allineare tutti i Manuali e la relativa documentazione per il
rilascio più recente di Gentoo Linux.
</p>

<p>
È progettato per ridurre il carico di stress e fatica dovuto ad un processo non
pianificato e senza regole prefissate, ed introdurre invece un po' di ordine
logico. Troppo spesso il peso di aggiornare tutta la documentazione tende a
ricadere su una singola persona (e l'autore può confermarlo in più di
un'occasione). Che questo accada o no per un particolare rilascio, questa guida
fornisce comunque un piano intelligente e sensato per rendere i documenti
pronti per la partenza.
</p>

<p>
Questo documento fornire delle linee guida su <e>cosa</e> fare e <e>quando</e>
farlo, sebbene siano solo delle linee guida; ci sono poche regole rigide,
salvo gli aspetti di codifica GuideXML e le regole di commit, come spiegato in
documenti tipo la <uri link="/doc/it/xml-guide.xml">Guida a GuideXML</uri> e i
<uri link="/proj/it/gdp/doc/doc-tipsntricks.xml">Trucchi e consigli per lo
sviluppo della documentazione</uri>.
</p>

</body>
</section>
</chapter>

<chapter>
<title>Cosa monitorare</title>
<section>
<title>Date di rilascio</title>
<body>

<p>
Per riuscire a pianificare i propri compiti e fare una stima delle date di
completamento per l'elenco delle cose da fare (TODO), bisogna avere un'idea di
quando avverrà il prossimo rilascio. Gentoo opera con una tabella di marcia
solitamente chiamata <e>rilascio cumulativo</e>. I pacchetti vengono
costantemente aggiornati; un nuovo rilascio di Gentoo non è nient'altro che un
aggiornamento ai supporti d'installazione, stage, snapshot di Portage, e così
via. Tuttavia, ciò implica sempre un pesante cambiamento nel Manuale
d'Installazione e ad altra documentazione collegata, in quanto devono essere in
linea con i nuovi supporti d'installazione.
</p>

<p>
I nuovi rilasci avvengono ogni 6 mesi circa, sebbene questa non sia una regola
fissa, pertanto assicurarsi di controllare costantemente <uri
link="/proj/en/releng/index.xml">il piano di lavoro (roadmap) per i
rilasci</uri>. Inoltre assicurarsi di verificare con i membri del team
Ingegneria dei Rilasci ("Release Engineering, abbreviato in "releng", ndT)
quando i tempi di rilascio si avvicinano, nel caso in cui la "roadmap" non sia
stata aggiornata.
</p>

</body>
</section>
<section>
<title>Manuali</title>
<body>

<p>
Sicuramente gli elementi più importanti da aggiornare sono i manuali.
</p>

<ol>
  <li>
    <uri link="/doc/it/handbook/handbook-x86.xml?part=1">Manuale
    d'Installazione</uri>: il manuale più sostanzioso. Questo ha la priorità
    maggiore, poiché questo è il documento utilizzato dagli utenti quando
    vogliono installare Gentoo. Il manuale per ciascuna architettura richiede
    tempo, energia e cure amorevoli. Il manuale viene proposto in due modalità,
    <e>con collegamento alla rete Internet</e> ("networked", ndT) e <e>senza
    collegamento alla rete Internet</e> ("networkless", ndT). Entrambi hanno la
    medesima priorità, sebbene giusto prima del rilascio bisognerebbe
    focalizzarsi maggiormente sul completamento del manuale "networkless", in
    quanto releng avrà bisogno degli archivi tarball di tale documento per
    metterli nei liveCD prima dell'effettiva data di rilascio.
  </li>
  <li>
    <uri link="/doc/it/handbook/handbook-x86.xml?part=2">Manuale di
    Portage</uri>: Non viene modificato spesso come il Manuale d'Installazione,
    ma ha bisogno comunque di essere aggiornato a seguito di nuovi file di
    configurazione e variazioni nei nomi, per esempio i cambiamenti in
    <path>/etc/make.conf</path> e <path>/etc/conf.d/</path>. L'<uri
    link="/doc/it/handbook/handbook-x86.xml?part=3">altro Manuale di
    Portage</uri> è più approfondito. Fare delle verifiche insieme ai
    mantenitori di baselayout e Portage per assicurare che le informazioni sia
    aggiornate.
  </li>
  <li>
    Il <uri link="/doc/it/handbook/handbook-x86.xml?part=4">Manuale per la
    configurazione di Rete</uri>: Verrà aggiornato ogniqualvolta verranno
    aggiornate le sezioni principali della configurazione di rete nel Manuale
    d'installazione, in quanto alcune informazioni sono similari. Nuovamente,
    fare una verifica insieme ai mantenitori di baselayout e Portage per
    assicurare che le informazioni siano aggiornate.
  </li>
</ol>

<note>
Non tutti i file dei Manuali di Portage/Configurazione di Rete cambieranno,
pertanto è meglio copiare solamente quelli di cui <e>si sa con certezza</e> che
verranno modificati quando si inizierà ad aggiornarli. Verificare attentamente
quali file avranno effettivamente bisogno di essere modificati. Di nuovo,
comunicazione e coordinazione!
</note>

<p>
Variabili ed inclusioni condizionali sono una salvezza, è sempre meglio usarli!
Oggetti specifici per le architetture, che cambiano costantemente, come le
dimensioni delle immagini ISO, CFLAGS raccomandate, versioni dei kernel, ecc.
sono raccolte nei file handbook-$arch, nella parte iniziale. Releng saranno a
conoscenza dei parametri di boot dei CD, dimensioni dei supporti e degli
scaricamenti ("download", ndT), i requisiti minimi di sistema, nonché dei i
supporti disponibili e i relativi nomi dei file. I team delle architetture
saranno a conoscenza delle CFLAGS e i nomi dei kernel e relative configurazioni,
oltre agli schemi di partizionamento suggeriti e strumenti specifici da
installare/usare.
</p>

<p>
Quando possibile, provare a farsi aiutare dai membri dei team delle architetture
a tenere traccia di tutte le informazioni che cambiano da rilascio a rilascio.
Vedere se hanno delle persone dedicate per contribuire alla verifica dei
cambiamenti della documentazione; è sempre meglio se hanno qualcuno che può
proporre patch GuideXML, perciò non esitare a chiedere! Per cui assicurarsi di
mettere in CC i team delle architetture nel bug di tracciamento per il rilascio
del manuale in modo da tenerli aggiornati.
</p>

<p>
Talvolta i rilasci introdurranno abbastanza cambiamenti da necessitare la
stesura di un nuovo capitolo o perfino di un intero manuale, oppure anche una
rimozione completa. Rimanendo <e>funzionali</e> il più possibile, cercare di non
duplicare informazioni tra i file del manuale per architetture separate. Invece,
vedere se si riesce a combinarle in un singolo file attraverso un uso
intelligente delle inclusioni condizionali. Quando avvengono questi tipi di
addizioni/sottrazioni, bisogna effettuare le variazioni appropriate ai file
handbook-$arch.
</p>

</body>
</section>
<section>
<title>Altri documenti</title>
<body>

<p>
Insieme ai manuali, bisognerà anche aggiornare simultaneamente i seguenti
documenti per tenerli allineati con i manuali. I documenti vanno e vengono ma
questi sono i file maggiormente critici di cui tener traccia.
</p>

<ul>
  <li>
    <b>Guide Rapide all'Installazione</b>, che includono quelle per x86, Sparc,
    FreeBSD e ogni altra architettura per la quale c'è una guida rapida
    all'installazione in <path>/doc/en</path>. Esse includono qualsiasi
    tipologia di guide ai <uri link="/doc/it/altinstall.xml">Metodi Alternativi
    per l'Installazione</uri>, guide a <uri link="/doc/it/lvm2.xml">LVM2</uri>,
    <uri link="/doc/it/gentoo-x86-tipsntricks.xml">Trucchi e consigli per
    l'installazione</uri>, e così via.
  </li>
  <li>
    <b>FAQ</b>, incluse le <uri link="/doc/it/faq.xml">FAQ</uri> generiche e le
    FAQ specifiche per architettura, come quelle per AMD64, PPC, Sparc, ecc. Si
    include anche qualsiasi guida di compatibilità o sui requisiti specifici per
    architettura, come per MIPS. Qualsiasi cosa relativa alle architetture
    supportate può variare da rilascio a rilascio; bisogna quindi contattare i
    vari team delle architetture per individuare tali cambiamenti.
  </li>
  <li>
    <uri link="/doc/it/liveusb.xml">Guida a Gentoo Linux LiveUSB</uri>, per le
    persone che vogliono usare una chiave USB al posto dei dei CD
    d'installazione. Verificare attentamente che i parametri di boot, nonché il
    processo di creazione del supporto, siano ancora corretti.
  </li>
  <li>
    <b>Guide di aggiornamento</b>, per esempio la <uri
    link="/doc/it/gentoo-upgrading.xml">Guida all'aggiornamento di
    Gentoo</uri>, in quanto questo documento contiene le informazioni per
    l'aggiornamento del profilo. Molti rilasci includono nuovi profili e rendono
    deprecati o rimuovono vecchi profili. Inoltre, qualsiasi cambiamento
    introdotto da baselayout tra dei rilasci avrà tutte le relative informazioni
    di aggiornamento spiegate in dettaglio in questo documento.
  </li>
  <li>
    <uri link="/doc/it/kernel-config.xml">Guida alla configurazione del
    kernel</uri>. Mantenere le opzioni raccomandate e disponibili in questo file
    sincronizzate con quelle del Manuale d'Installazione.
  </li>
  <li>
    <path>metadoc.xml</path>, che conterrà i collegamento aggiornati ai file
    correnti del manuale, sia quello con collegamento ad Internet ("networked",
    ndT), sia quello senza ("networkless", ndT).
  </li>
</ul>

</body>
</section>
</chapter>

<chapter>
<title>Effettuare il commit</title>
<section>
<title>Linee guida generali</title>
<body>

<p>
Ricordarsi, prima di effettuare il commit di qualunque cambiamento ad un
documento, di validare il file con <c>xmllint --valid --noout</c>. Qualità!
Aspirare alla perfezione tecnica e procedurale. <e>Eviterà</e> molti dispiaceri
al responsabile di questo importante compito, quando verrà l'ora dell'effettivo
rilascio.
</p>

<p>
Evitare di mischiare correzioni ortografiche, grammatiche, o di stile di
codifica GuideXML con le correzioni informative/procedurali (cambiamenti di
contenuto), altrimenti si rischia di mettere in seria difficoltà i traduttori;
meglio evitarlo. Cercare di effettuare prima i commit delle correzioni dei
contenuti, poi quelle non per il contenuto.
</p>

<p>
Non importa effettuare l'incremento delle date quando si sta lavorando sulle
proprie bozze fuori linea. Risparmiare l'incremento finale di data per il commit
"in linea" definitivo. Tuttavia, si potrebbe voler effettuare l'incremento al
numero di versione corretto prima del commit "in linea", tanto per togliersi
il pensiero. È anche un indicatore pratico per ricordarsi se si ha aggiornato o
no la data del file. Quando si è pronti per il commit finale, assicurarsi di
verificare la versione e le date per ciascun file. (È consigliabile prendersi
qualche caffè; il processo è noioso ma necessario.)
</p>

<p>
Per quanto possibile, cercare di mantenere il testo e il layout delle sezioni
(incluso l'ordine) identico tra i diversi manuali delle architetture,
specialmente per il contenuto condiviso.
</p>

<p>
Se si includono dei &lt;-- TODO comments --&gt; nei documenti come note per sé
stessi, assicurarsi di rimuoverle prima di effettuare il commit del documento
definitivo, in modo da non fare confusione.
</p>

<p>
Quando si è pronti per il commit "in linea", non dimenticarsi di rimuovere
qualsiasi disclaimer "draft" dai collegamenti dei file.
</p>

</body>
</section>
</chapter>

<chapter>
<title>Procedure consigliate</title>
<section>
<body>

<p>
Le procedure seguenti non <e>devono</e> essere eseguite in uno specifico ordine,
ma sono comunque raccomandate. Aiuteranno a fare un uso efficiente del proprio
tempo, limitando il più possibile gli errori. Questo ordine di procedimento (o
qualcosa di simile ad esso ;) ) ha funzionato piuttosto bene per gli ultimi
rilasci.
</p>

<impo>
La <e>primissima</e> cosa da fare è <e>aprire un bug per il tracciamento del
rilascio del manuale</e>. Mettere in CC i team delle architetture, di releng, e
chiunque altro sia essenziale per la procedura di aggiornamento dei manuali; Si
avrà bisogno del loro aiuto per il contenuto, come anche quello dei propri
compagni membri del GDP per mettere tutto insieme. Una volta fatto, ci si può
concentrare sull'effettiva revisione dei documenti. Tenere aggiornati i membri
del GDP e quelli degli altri progetti riguardo ai progressi del proprio lavoro
pubblicando aggiornamenti dello stato dei lavori sul bug ed inviando email a
seconda delle necessità.
</impo>

</body>
</section>
<section>
<title>Revisione delle bozze</title>
<body>

<p>
Cominciare con i manuali d'installazione:
</p>

<ol>
  <li>
    Creare la directory per il nuovo manuale per l'installazione senza
    collegamento ad Internet ("networkless", ndT); es.
    <path>handbook/2007.1/</path>
  </li>
  <li>
    Copiare tutti i file dell'attuale manuale "networkless" nella directory del
    nuovo manuale. Non ci sono problemi se questa directory è effettivamente "in
    linea", in quanto non verrà inserito nessun collegamento ad essa dalle
    pagine degli indici.
  </li>
  <li>
    Copiare i file dell'attuale manuale d'installazione via Internet
    ("networked", ndT) in <path>handbook/draft/</path>
  </li>
  <li>
    Effettuare il commit di queste aggiunte. Fare una copia diretta <b>senza</b>
    nessuna modifica! Altrimenti c'è il rischio di complicare il lavoro dei
    traduttori nel seguire le modifiche
  </li>
  <li>
    Modificare le pagine handbook-$arch.xm del manuale "networkless",
    assicurandosi che abbiano il disclaimer "draft" nel proprio collegamento
    interno (attributo "link" del tag &lt;guide&gt; , ndT)
  </li>
  <li>
    Scorrere i vari file e rinumerare i vecchi nomi/numeri di rilascio a quello
    imminente, es. 2007.0 --> 2007.1. Questo è anche il momento giusto per
    effettuare l'incremento alla versione superiore ("major version", ndT) per
    ciascuna pagina. Ciascun rilascio riceve un numero di &lt;version&gt;
    superiore. Perciò, per esempio, i riferimenti a 2007.0 in
    <path>hb-install-kernel.xml</path> diventano 2007.1, ed il contenuto di
    &lt;version&gt; del file viene incrementato da 7.4 a 8.0. Se è 4.3, diventa
    5.0, e così via.
  </li>
  <li>
    Iniziare ad introdurre i cambiamenti di contenuto (e non) ai file, prestando
    attenzione a non mischiare le due cose. Ricordarsi che la maggior parte dei
    cambiamenti, ma non tutti, si applicheranno sia al manuale "networked" che a
    quello "networkless" pertanto essere cauti quando si raddoppieranno i propri
    commit. Inoltre, fare attenzione ai cambiamenti del manuale che hanno
    bisogno di essere propagati anche ai file non di manuale, per esempio le
    FAQ.
  </li>
  <li>
    Fare le modifiche necessarie ai file non appartenenti al manuale, ma cercare
    di mantenerli fuori linea, come spiegato qui sotto.
  </li>
</ol>

<impo>
Prestare attenzione quando si sta lavorando sui file al di fuori della directory
<path>/handbook/</path>! Se le informazioni aggiornate che si stanno inserendo a
questi documenti non danneggiano <e>immediatamente</e>gli utenti e non è
altrimenti prematuro, proseguire ed effettuare il commit di tali cambiamenti sui
documenti in linea. Diversamente, si dovrebbero mantenere fuori linea le proprie
modifiche, solamente sulla propria macchina locale. Inoltre, fare attenzione a
non alterare i file del manuale dentro alla directory principale
<path>/handbook/</path>; assicurarsi di effettuare il commit dei cambiamenti
solo in <path>/handbook/draft/</path> e <path>/handbook/$nuovo-rilascio/</path>.
</impo>

</body>
</section>
<section>
<title>Preparare i manuali "networkless" da inserire su disco</title>
<body>

<p>
I manuali "networkless" dovranno essere pronti qualche giorno prima della data
reale di rilascio, in quanto i membri di releng dovranno inserirli nelle
immagini ISO un po' in anticipo. Ovviamente, bisogna mantenere i manuali
"networkless" il più aggiornati e perfetti possibile; idealmente con incrementi
di versione, e anche di data, giusto prima di doverli racchiudere nell'archivio
tarball.
</p>

<p>
Sfortunatamente, il team GDP non ha più uno script funzionante per convertire i
manuali nella versione HTML che va a finire sul disco. In alternativa, usare il
codice sorgente online renderizzato in HTML contenuto in
<path>/handbook/$nuovo-rilascio/</path>. Scaricare la versione completa
<b>Stampabile</b> del codice sorgente dei manuali per le architetture richieste
usando il proprio browser preferito, salvandolo come <path>index.html</path>.
</p>

<pre caption="Creare il manuale su disco">
<comment>(Creare la directory che verrà compressa con tar)</comment>
$ <i>mkdir -p handbook/html/css</i>
$ <i>cd handbook/html/</i>
<comment>(Spostare qui il file HTML)</comment>
$ <i>mv ../../index.html ./</i>
<comment>(Scaricare il CSS di Gentoo)</comment>
$ <i>wget http://www.gentoo.org/css/main.css -O css/main.css</i>
</pre>

<p>
Successivamente bisognerà modificare il file HTML con il proprio editor
preferito. Cambiare il collegamento CSS nella testata del documento in
<path>css/main.css</path> come mostrato:
</p>

<pre caption="Modificare handbook-sparc.html">
&lt;link title="new" rel="stylesheet" href="<i>css/main.css</i>" type="text/css"&gt;
</pre>

<p>
Salvare i cambiamenti, poi creare un archivio tar della directory principale
<path>handbook</path> appena creata. Salvarlo come
<path>handbook-arch.tar.gz</path> (dove <path>arch</path> è il nome
dell'architettura), infine spedirlo al team releng. Ripetere l'operazione per
ciascuna architettura che ha un manuale d'installazione "networkless".
</p>

</body>
</section>
<section>
<title>Effettuare il commit, includendo il rilascio finale</title>
<body>

<ol>
  <li>
    Appena si pensa di essere pronti per il rilascio, tornare indietro
    ripassando ciascuno dei file e verificare che il codice XML sia valido e ben
    formato. <brite>Correggere ora qualsiasi errore</brite>, non quando si andrà
    ad effettuare il commit finale.
  </li>
  <li>
    Verificare che le versioni e le date dei file siano state propriamente
    incrementate
  </li>
  <li>
    Rimuovere i disclaimer "draft" dalle pagine indice handbook-$arch per i
    manuali "networkless".
  </li>
  <li>
    Rimuovere qualsiasi commento &lt;-- TODO --&gt; o nota inseriti in
    precedenza.
  </li>
  <li>
    Assicurarsi di aver creato gli archivi tar per i manuali "networkless" ed
    averli spediti al team releng per i CD d'installazione, come delineato
    precedentemente.
  </li>
  <li>
    Spostare i file da <path>handbook/draft/</path> in <path>handbook/</path>,
    sovrascrivendo i vecchi e rimuovendo i file obsoleti dove necessario.
  </li>
  <li>Assicurarsi che <path>metadoc.xml</path> sia corretto.</li>
  <li>
    Verificare manualmente che ogni singolo file che si ha modificato sia
    effettivamente corretto sotto ogni aspetto. (Anche qui torna utile un bel po'
    di caffè).
  </li>
  <li>
    Assicurarsi di non aver dimenticato nessuna patch o contenuto dal bug di
    tracciamento per il rilascio del manuale.
  </li>
  <li>
    Nel momento in cui si è convinti che tutto sia pronto, spostarsi con il
    comando <c>cd</c> nella directory più in alto, solitamente
    <path>/doc/en/</path> ed effettuare un commit <e>atomico</e>, in modo da
    mettere in linea tutto il contenuto nello stesso momento.
  </li>
  <li>
    Comunicare con i propri compagni sviluppatori: inviare annunci/aggiornamenti
    di stato sul bug di tracciamento e ad ogni mailing list necessaria.
  </li>
  <li><e>Fare un respiro profondo</e></li>
  <li>
    Fare un passo indietro e ri-esaminare ogni singolo file di cui si ha appena
    effettuato il commit. Magari si può controllare gentoo-doc-cvs, in quanto
    c'è sempre qualcosa che potrebbe essere sfuggito; ora è il momento per
    assicurarsi di non aver dimenticato alcun contenuto.
  </li>
</ol>

<p>
Infine, una volta che il rilascio è pubblico, e tutto fila più o meno bene,
proseguire e chiudere il bug di tracciamento. Bella sensazione, vero? Ora
bisognerà correggere i bug report degli utenti e dei sviluppatori man mano
verrano inseriti!
</p>

<p>
E poi, prima di accorgersene, sarà ora di iniziare il ciclo di rilascio
<e>un'altra volta ancora</e> . . . :)
</p>

</body>
</section>
</chapter>

<chapter>
<title>Breve lista di controllo pre-rilascio</title>
<section>
<body>

<p>
Questa è una versione ridotta di quanto scritto in precedenza, da fare
immediatamente prima del commit "in linea" finale:
</p>

<ul>
  <li>
    File del manuale "networked" in <path>handbook/draft/</path>. Controllare le
    pagine handbook-$arch pages. Sistemare i collegamenti interni/esterni ai
    documenti, numeri di versione di rilascio, e incrementi di revisione dei
    file e date.
  </li>
  <li>
    Le pagine <path>index.xml</path> del manuale; verificare le traduzioni
    elencate e altre informazioni.
  </li>
  <li>
    File del manuale "networkless" in <path>handbook/$new-release/</path>.
    Stessi controlli dei file del manuale "networked". Rimuovere i disclaimer
    "draft".
  </li>
  <li>
    Controlli del manuale di Rete per <path>handbook/draft/</path>: attuale e
    consistente.
  </li>
  <li>
    Controlli del manuale di Portage per <path>handbook/draft/</path>: attuale e
    consistente.
  </li>
  <li>
    Controlli del manuale sulla Sicurezza per <path>/doc/en/security/</path>: ha
    un basso livello di manutenzione, verificare comunque in ogni caso.
  </li>
  <li>
    Controllare <path>/doc/en/</path> per modifiche in sospeso per questi file
    contenuti nel livello superiore. Si includono le guide veloci
    all'installazione, FAQ, guide di aggiornamento, guide per il kernel, ecc.
  </li>
  <li>
    Controllo di <path>metadoc.xml</path>: verificare i file che compongono il
    nuovo rilascio. Sovrascrivere le vecchie voci ed effettuare un incremento di
    versione di metadoc.
  </li>
  <li>
    Validare ogni singolo file contenuto in <path>/doc/en/</path>,
    <path>handbook/draft/</path>, e <path>handbook/$new-release/</path> tramite
    <c>xmllint --valid --noout</c>. Sì, ancora. Correggere gli errori.
  </li>
  <li>
    Controllare il bug di tracciamento per il rilascio del manuale per qualunque
    compito rimanente.
  </li>
  <li>
    Spostarsi con il comando <c>cd</c> in <path>/doc/en/</path> ed effettuare il
    commit atomico.
  </li>
</ul>

</body>
</section>
</chapter>
</guide>
